<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on वेदे विश्वासटिप्पन्यः</title>
    <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/</link>
    <description>Recent content in &#43;१ on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/10/</guid>
      <description>1 यदग्निमित्यादि ॥ यत् यदा अग्निरुद्ध्रियते तर्हि तस्मिन् काले वसवोऽग्निः वसुभिरेकीभूतस्तिष्ठति । तस्मिन् तथाविधे तादृक्प्रकारेऽग्नौ यस्य जुह्वति वसुष्वेवास्य हुतं भवति वसवस्तर्पिता अनेन भवन्ति । निहितः स्थापितः धूपायन् धूमं कुर्वन् &amp;lsquo;गुपू धूप&amp;rsquo; इत्यायप्रत्ययः । तस्मिन् काले रुद्रैरेकीभूतोऽग्निस्तिष्ठति । तस्मिन् हुतेन रुद्रास्तर्पिता भवन्ति । प्रथममिति । प्रथमक्षिप्तां समिधमर्चिरालभते आश्लिष्य ज्वलयति । यद्वा - इध्मं प्रक्षिप्तं प्रथममालभते अर्चिर्गृह्णाति आदित्यरूपत्वादग्रेः हुतं आदित्यतृप्त्यै भवति । सर्व इति । सर्वः इध्मः सर्वशः सर्वतः आदीप्तो भवति ज्वलति ॥</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/11/</guid>
      <description>1 ऋतं त्वेत्यादि ॥ होष्यन् हुत्वा चाग्निं परिषिञ्चति । अग्निः ऋतं मानसं तथ्यं, आदित्यः सत्यं वाचिकं तथ्यं, अग्न्यादित्यवल्लोकानां धारकत्वात्ताच्छब्द्यं तयोः । यस्मादेवमृतात्मानं त्वां सत्येन सत्यात्मना आदित्येन सह परिषिञ्चामि, तथा सत्यात्मानं त्वामृतात्मनाऽग्निना सह परिषिञ्चामि इति सायं प्रातश्च परिषिञ्चति । तत् तस्मान् अग्निमादित्येन आदित्यं चाग्निना सह परिषिञ्चति । तयोश्च सिक्तयोस्सर्वो लोकत्सिक्तो भवति, तन्मयत्वाल्लोकानाम् । ततश्च यावत् यावन्तं कालं अहोरात्रौ भवतः एवं क्रियमाणे सायंप्रातर्होमे शक्तौ भवतः । &amp;lsquo;हेमन्तशिशिरावहोरात्रे च&amp;rsquo; इति पूर्ववल्लिङ्गता । तावत् तावन्तं कालं अस्य लोकस्य नार्तिः न कृच्छ्रापत्तिः, न रिष्टिः न विनाशः । नान्तः न विषादः । न पर्यन्तः अपरिच्छिन्नविभवः चिरं जीवति ॥</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/4/</guid>
      <description>मूलम् उ॒त्त॒राव॑ती॒व्ँवै दे॒वा आहु॑ति॒मजु॑हवुः । अवा॑ची॒मसु॑राः । ततो॑ दे॒वा अभ॑वन्न् । पराऽसु॑राः । यङ्का॒मये॑त॒ वसी॑यान्थ्स्या॒दिति॑ । कनी॑य॒स्तस्य॒ पूर्वꣳ॑ हु॒त्वा । उत्त॑र॒म्भूयो॑ जुहुयात् । ए॒षा वा उ॑त्त॒राव॒त्याहु॑तिः । तान्दे॒वा अ॑जुहवुः । तत॒स्ते॑ऽभवन्न् ॥25॥
यस्यै॒वञ्जुह्व॑ति । भव॑त्ये॒व ।
मन्त्रः उ॒त्त॒राव॑ती॒व्ँवै दे॒वा आहु॑ति॒मजु॑हवु॒र् अवा॑ची॒मसु॑राः ।
ततो॑ दे॒वा अभ॑व॒न्न् पराऽसु॑राः ।
यङ्का॒मये॑त॒ वसी॑यान्थ्स्या॒दिति॒ कनी॑य॒स्तस्य॒ पूर्वꣳ॑ हु॒त्वोत्त॑र॒म्भूयो॑ जुहुयात् ।
ए॒षा वा उ॑त्त॒राव॒त्याहु॑तिः ।
तान्दे॒वा अ॑जुहवुः । तत॒स्ते॑ऽभवन्न् ॥25॥
यस्यै॒वञ्जुह्व॑ति॒॒॒॒॒॒॒॒॒॒ भव॑त्ये॒व ।
टीका 1 उत्तरावतीमित्यादि ॥ उत्तरं भूयः बहुलं भूयस्तया प्रशस्तं वा यस्यामाहुत्यां सा उत्तरावती । भूम्नि प्रशंसायां वा मतुप्, &amp;lsquo;अन्येषामपि दृश्यते&amp;rsquo; इति दीर्घत्वम् । अवागञ्चतीत्यवाची, पूर्वस्मादुत्तरमवाचीनमल्पं यस्यां साऽवाची तां अवाचीनाम् ।</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/5/</guid>
      <description>मन्त्रः ब्र॒ह्म॒वा॒दिनो॑ वदन्ति । अ॒ग्नि॒हो॒त्रप्रा॑यणा य॒ज्ञाः । किम्प्रा॑यणमग्निहो॒त्रमिति॑ ।
टीका 1 ब्रह्मवादिन इत्यादि ॥ अग्निहोत्रप्रायणाः । अग्निहोत्रारम्भाः दर्शपूर्णमासादयो यज्ञाः तत्पूर्वत्वात् । अग्निहोत्रमिदं किंप्रायणं किमारम्भमिति पर्यनुयोगं वदन्ति ब्रह्मवादिनः ।
मन्त्रः व॒थ्सो वा अ॑ग्निहो॒त्रस्य॒ प्राय॑णम् । अ॒ग्नि॒हो॒त्रय्ँय॒ज्ञाना᳚म् ।
टीका वत्सः वत्सो पावसर्जनमग्निहोत्रस्य प्रायणम् । एतेन पयो नित्यमिति गम्यते । आश्वलायनवचनं च &amp;lsquo;पयसा नित्यहोमः&amp;rsquo; इति । अतो यज्ञानामग्निहोत्रं प्रायणम् ।
मन्त्रः तस्य॑ पृथि॒वी सदः॑ । अ॒न्तरि॑ख्ष॒माग्नी᳚द्ध्रम् । द्यौर्ह॑वि॒र्धान᳚म् ।
टीका 2 इदानीमग्निहोत्रं महाक्रतुत्वेन रूपयति - तस्येत्यदि ॥ तस्याग्निहोत्रस्य यज्ञस्य पृथिव्यादयः सदस्स्थानीयाः ।</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/6/</guid>
      <description>मन्त्रः प्र॒जाप॑तिरकामयतात्म॒न्वन्मे॑ जाये॒तेति॑ ।
टीका 1 प्रजापतिरित्यादि ॥ सामर्थ्यविशेषवत्त्वमात्मवत्त्वं आत्मवद्विशिष्टं द्रव्यं ममोत्पद्यताम् । &amp;lsquo;अनो नुट्&amp;rsquo;, &amp;lsquo;ह्रस्वनुड्भ्यां मतुप्&amp;rsquo; इति मतुबुदात्तत्वम् । केचिदाहुः आत्मवत् यादृशोऽहं ईदृशो मे जायेतेति । तदानीं नलोपाभावश्छान्दसः ।
मन्त्रः सो॑ऽजुहोत् । तस्मा᳚त्म॒न्वद॑जायत । अ॒ग्निर्वा॒युरा॑दि॒त्यः ।
टीका सोऽजुहोदित्यादि गतम् ।
मन्त्रः ते᳚ऽब्रुवन्न् । प्र॒जाप॑तिरहौषीदात्म॒न्वन्मे॑ जाये॒तेति॑ । तस्य॑ व॒यम॑जनिष्महि । जाय॑तान्न आत्म॒न्वदिति॒ ते॑ऽजुहवुः । प्रा॒णाना॑म॒ग्निः । त॒नुवै॑ वा॒युः ॥45 ॥
चख्षु॑ष आदि॒त्यः । तेषाꣳ॑ हु॒ताद॑जायत॒ गौरे॒व । तस्यै॒ पय॑सि॒ व्याय॑च्छन्त । मम॑ हु॒ताद॑जनि॒ ममेति॑ । ते प्र॒जाप॑तिम्प्र॒श्ञमा॑यन्न् । स आ॑दि॒त्यो᳚ऽग्निम॑ब्रवीत् । य॒त॒रो नौ॒ जया᳚त् । तन्नौ॑ स॒हास॒दिति॑ । कस्यै कोऽहौ॑षी॒दिति॑ प्र॒जाप॑तिरब्रवी॒त्कस्यै क॒ इति॑ । प्रा॒णाना॑म॒हमित्य॒ग्निः ॥ 46॥</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/7/</guid>
      <description>मन्त्रः +++(अ॒सौ ह्या॑दि॒त्यो᳚ऽग्निहो॒त्रम् ॥49 ॥ अयं मन्त्रभागः पूर्वसञ्चिकातः अध्याहृतः । अस्य अत्रान्वयः अस्तिवेति सन्देहः )+++ बृह॒स्पते॒रुन्नी॑तम् ।
टीका 1 रौद्रं गवीत्यादि ॥ सर्वदेवत्यत्वेन पयस्स्तूयते । तत् दोहात्प्राक् गवि स्थितं रौद्रम् ।
मन्त्रः बृह॒स्पते॒रुन्नी॑तम् । वा॒य॒व्य॑मुप॑सृष्टम् ।
टीका उपसृष्टं ऊधस्स्थं वायुदेवत्यम् ।
मन्त्रः सौ॒म्यन्दु॒ग्धम् ।
टीका दुग्धं प्रागधिश्रयणात् ।
मन्त्रः वा॒रु॒णमधि॑श्रितम् ।
टीका अधिश्रितं अधिश्रितावस्थम् ।
मन्त्रः वै॒श्व॒दे॒वा भि॒न्दवः॑ ।
टीका भिन्दवो बुद्वुदा वैश्वदेवाः ।
मन्त्रः पौ॒ष्णमुद॑न्तम् । सा॒र॒स्व॒तव्ँ वि॒ष्यन्द॑मानम् ।</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/8/</guid>
      <description>1 दक्षिणत इत्यादि ॥ विहारस्य दक्षिणतः स्थापयित्वा गां वत्समुपसृजति । ततः प्राचीं प्राङ्मुखीं आवर्तयति आगमयति । अथोदीचीमुदङ्मुखीं आवृत्य स्थापयित्वा दोग्धि ॥
2 पूर्वावित्यादि ॥ अग्रिमौ स्तनौ दुह्यात् ज्येष्ठस्य प्रथमजातस्य जैष्ठिनेयस्य ज्येष्ठाया अपत्यस्य च &amp;lsquo;कल्याण्यादीनामिनङ्&amp;rsquo; ढक्च । ज्येष्ठाया भगिन्या अपत्यस्य वेत्येके । प्रथमोढाया अपत्यस्येत्यन्ये । यो वा गतश्रीस्स्यात् तस्यापि पूर्वौ स्तनौ दुह्यात् । शुश्रुवान् ग्रामणी राजन्यश्च त्रयो गतश्रियः अपरौ पश्चिमौ स्तनौ दुह्यात् कनिष्ठस्य पश्चाज्जातस्य । कनिष्ठाया अपत्यस्य । पूर्ववदिनङ् । यो वा बुभूषेत् भवितुमिच्छेत् तस्याप्यपरा स्तनौ दुह्यात् ॥</description>
    </item>
    
    <item>
      <title></title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/9/</guid>
      <description>1 त्रयो वा इत्यादि ॥ प्रियमेधस्यापत्यानि त्रय आसन् । तेषां त्रयाणां मध्ये एकः त्रिः व्यावृतं त्र्याडुतिकमग्निहोत्रमजुहोत् । द्व्याहुतिकमेकः । सकृत् एकाहुतिकमेकः अनावृत्तिकम् । अथ तेषां यस्त्रिरजुहोत् स ऋचा शाखान्तरसमाम्नातया अजुहोत् । यो द्विः स यजुषा, अजुहोदित्येव । स यजुषा वक्ष्यमाणेनाजुहोत् । तूष्णीमजुहोत् । तेषां यश्च यजुषाऽजुहोत्, यश्च तूष्णीमजुहोत् तावुभावृद्धिमन्तावभूताम् । तस्मादित्यादि । गतम् । उभे ऋद्धी उभयोस्संबन्धिन्यौ । सायंहोमेन रेतो दधाति, प्रातर्होमेन तत्प्रजनयति ॥
2 रेतो वा इत्यादि ॥ हितं निहितं रेतोऽस्य न प्रजायते यस्याग्रिहोत्र अहुते सूर्य उदेति तस्य रेतो न प्रजायते । एतस्मादेव च गम्यते - एतौ मन्त्रौ अनुदितहोमविषयाविति । अथ यद्यन्ते अन्तिके स्यात्सूर्यः यदि संनिहितश्च, तदात्वे होमद्रव्यं स्यात्, शीघ्रं स्रुचि चतुर्गृहीतं गृहीत्वा प्राङुदाद्रवेत् आहवनीयसकाशं गच्छेत् । प्रागेवोदयात् उपसाद्यातमितोः ओच्छ्वासनिर्गमादासीत । &amp;lsquo;भावलक्षणे स्थ&amp;rsquo; इति तोसुन्प्रत्ययः । स यदा ताम्येत् श्रान्तो भवति, अथ अनन्तरमेव &amp;lsquo;भूस्स्याहा &#39; इति जुहुयात् । प्रजापतिर्वा इत्यादि । गतम् । भूतः प्रभूतः । तत उन्नयति दोषादुद्धरति निहितं रेतः प्रजनयति, यजमानश्चार्तिं नार्च्छति न प्राप्नोति ॥</description>
    </item>
    
    <item>
      <title>१,</title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/1/</guid>
      <description>मन्त्रः अङ्गि॑रसो॒ वै स॒त्त्रमा॑सत ।
टीका 1 अतः परमग्निहोत्रब्राह्मणमग्न्यार्षेयम् - अङ्गिरसो वा इत्यादि ॥ आसिरस्मिन् विषये सकर्मक इत्येके । तत्रासनं नाम कर्मविशेषः, तमकुर्वनित्यन्ये । कंसवधमाचष्टे कंसं घातयतीतिवत् ।
मन्त्रः तेषा॒म्पृश्ञि॑र्घर्म॒धुगा॑सीत् ।
टीका तेषां पृश्निः शुक्लवर्णा धेनुः घर्मधुक् प्रवर्ग्यार्थस्य पयसो दोग्ध्र्यासीत् ।
मन्त्रः सर्जी॒षेणा॑जीवत् ।
टीका सा पृश्निस्तदानीमनावृष्ट्या तृणाद्यनिष्पत्तेः ऋजीषेण सोमस्याभिषुतस्य कल्केन अजीवत् प्राणानधारयत् ।
मन्त्रः ते᳚ऽब्रुवन्न् । &amp;lsquo;&amp;lsquo;कस्मै॒ नु स॒त्रमा᳚स्महे । ये᳚ऽस्या ओष॑धी॒र्न ज॒नया॑म॒&amp;rsquo;&amp;rsquo; इति॑ ।
टीका अथ तां तथा जीवन्तीं पश्यन्तोऽङ्गिरसः अब्रुवन् - कस्मै प्रयोजनाय वयं सत्रमास्महे किमन्यत्फलं साधयितुं वयमीहामहे, ये वयं अस्या अस्माकमेवोपकारिण्याः पृश्नेः प्राणयात्रार्थमोषधीः ओषधिमात्रमपि न जनयामः जनयितुं न शक्नुमः इति ।</description>
    </item>
    
    <item>
      <title>२,</title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/2/</guid>
      <description>मन्त्रः प्र॒जाप॑तिर॒ग्निम॑सृजत ।
तम्प्र॒जा अन्व॑सृज्यन्त ।
तम॑भा॒ग उपा᳚स्त ।
टीका 1 प्रजापतिरित्यादि ॥ तमनु प्रजाः असृज्यन्त तं प्रजापतिं अभाग अलब्धभागोऽग्निः उपास्त भागं मे देहीत्युपासितवान् ।
मन्त्रः सो᳚ऽस्य प्र॒जाभि॒रपा᳚क्रामत् ।
टीका अथाग्निरलब्धभागोऽस्य प्रजापतेस्स्वभूताभिस्सह अपाक्रामत् प्रजा अप्यादाय पलायत ।
मन्त्रः तम॑व॒रुरु॑थ्समा॒नोऽन्वै᳚त् । तम॑व॒रुध॒न्नाश॑क्नोत् ।
टीका अथ तमग्निं अवरोद्धुकामोऽन्वैत् अन्वगच्छत्, प्रजापतिरवरोद्धुं च नाशक्रोत् । &amp;lsquo;शकि णमुल्कमुता&amp;rsquo; इति कमुल्प्रत्ययः ।
मन्त्रः स तपो॑ऽतप्यत ।
टीका स तपोऽतप्यतेत्यादि । उपारमत गमनान्निवृत्तः ।
मन्त्रः सो᳚ऽग्निरुपा॑रम॒ताता॑पि॒ वै स्य प्र॒जाप॑ति॒रिति॑ ।</description>
    </item>
    
    <item>
      <title>३,</title>
      <link>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/brAhmaNam/bhaTTa-bhAskara-bhAShyam/2/1/3/</guid>
      <description>मूलम् रु॒द्रो वा ए॒षः । यद॒ग्निः । पत्नी᳚ स्था॒ली । यन्मध्ये॒ऽग्नेर॑धि॒श्रये᳚त् । रु॒द्राय॒ पत्नी॒मपि॑दध्यात् । प्र॒मायु॑का स्यात् । उदी॒चोऽङ्गा॑रान्नि॒रूह्याधि॑ श्रयति । पत्नि॑यै गोपी॒थाय॑ । व्य॑न्तान्करोति । तथा॒ पत्न्यप्र॑मायुका भवति ॥16॥
मन्त्रः रु॒द्रो वा ए॒षो यद॒ग्निः ।
पत्नी᳚ स्था॒ली ।
टीका 1 रुद्रो वा इत्यादि ॥ स्वयं रुद्र एव अग्निः, पत्नीस्थानीया स्थाली, अपत्यानामिव पयस आधारत्वात् ।
मन्त्रः यन्मध्ये॒ऽग्नेर॑धि॒श्रये᳚द् रु॒द्राय॒ पत्नी॒मपि॑दध्यात् ।
टीका तां यदा गार्हपत्यस्य मध्ये अधिश्रयेत् रुद्राय पत्नीमपि दध्यात् उपहारत्वेन दद्यात् ।</description>
    </item>
    
  </channel>
</rss>