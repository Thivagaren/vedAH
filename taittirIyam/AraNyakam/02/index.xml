<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on वेदे विश्वासटिप्पणयः</title>
    <link>https://vvasuki.github.io/vedAH/taittirIyam/AraNyakam/02/</link>
    <description>Recent content in &#43;०२ on वेदे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/vedAH/taittirIyam/AraNyakam/02/index.xml" rel="self" type="application/rss+xml" />
    
    
    <item>
      <title>अवकीर्णी</title>
      <link>https://vvasuki.github.io/vedAH/taittirIyam/AraNyakam/02/21_avakIrNI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/21_avakIrNI/</guid>
      <description>क॒ति॒धा ऽव॑कीर्णी+++(=भग्नव्रतो ब्रह्मचारी रेतःस्कन्दादिकम् कृत्वा)+++ प्रवि॒शति॑ +++(देवान् नाशाय)+++?
चतु॒र्धेत्या॑हुर् ब्रह्मवा॒दिनो॑ - म॒रुतः॑ प्रा॒णैर्, इन्द्रं॒ बले॑न॒, बृह॒स्पतिं॑ ब्रह्मवर्च॒सेना॒ग्निमे॒वेत॑रेण॒ सर्वे॑ण।
तस्यै॒तां प्राय॑श्चित्तिं वि॒दाञ् च॑कार सुदे॒वः का॑श्य॒पो -
यो ब्र॑ह्मचा॒र्य॑व॒किरे॑द् अमावा॒स्या॑या॒ꣳ॒ रात्र्या॑म॒ग्निं प्र॒णीयो॑पसमा॒धाय॒ द्विराज्य॑स्योप॒घात॑ञ् जुहोति।
 कामाव॑कीर्णो॒ ऽस्म्यव॑कीर्णोऽस्मि॒ काम॒ कामा॑य॒ स्वाहा॑। कामाभि॑द्रुग्धो॒+++(=द्रोहवान्)+++ ऽस्म्यभि॑द्रुग्धोऽस्मि॒ काम॒ कामा॑य॒ स्वाहेति।  अ॒मृत॒व्ँ वा आज्य॑म्। अ॒मृत॑मे॒वात्मन्+++(नि)+++ ध॑त्ते।
हु॒त्वा प्रय॑ताञ्ज॒लिः कवा॑तिर्यङ्ङ्+++(=ईषत्तिर्यङ्)+++ अ॒ग्निम॒भिम॑न्त्रयेत॒ - &amp;ldquo;सम्मा॑ऽऽसिञ्चन्तु म॒रुत॒स् समिन्द्र॒स् सं बृह॒स्पतिः॑ । सम्मा॒यम॒ग्निस् सि॑ञ्च॒त्वायु॑षा च॒ बले॑न॒ चायु॑ष्मन्तङ् करोत॒ मा&amp;rdquo; इति।
प्रति॑ हास्मै म॒रुतः॑ प्रा॒णान् द॑धति॒, प्रतीन्द्रो॒ बलं॒, प्रति॒ बृह॒स्पति॑र् ब्रह्मवर्च॒सं, प्रत्य॒ग्निरि॒तर॒थ्सर्व॒ꣳ॒। सर्व॑तनुर्भू॒त्वा सर्व॒मायु॑रेति।</description>
    </item>
    
    <item>
      <title>ध्रुव-वन्दनम्</title>
      <link>https://vvasuki.github.io/vedAH/taittirIyam/AraNyakam/02/22_2_dhruva-vandanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/22_2_dhruva-vandanam/</guid>
      <description>precession sky chart 3751-e1336864495341   ध्रु॒वस्त्वम॑सि। ध्रु॒वस्य क्षि॑तमसि।
त्वं भू॒ताना॒मधि॑पतिरसि॒। त्वं भू॒ताना॒ँ श्रेष्ठो॑ऽसि॒।
त्वां भू॒तान्युप॑ प॒र्याव॑र्तन्ते॒। नम॑स्ते॒ नम॒स्सर्व॑न्ते॒ नमः॑ । (22) ।। 19 ।</description>
    </item>
    
    <item>
      <title>पञ्च-महा-यज्ञाः</title>
      <link>https://vvasuki.github.io/vedAH/taittirIyam/AraNyakam/02/13_pancha-mahA-yajJNaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/13_pancha-mahA-yajJNaH/</guid>
      <description>पञ्च॒ वा ए॒ते म॑हाय॒ज्ञास्, स॑त॒ति+++(=प्रतिदिनम्)+++ प्रता॑यन्ते+++(=अनुष्ठीयन्ते)+++, सत॒ति सन्ति॑ष्ठन्ते+++(=समाप्यन्ते)+++।
देवय॒ज्ञः पि॑तृय॒ज्ञो भू॑तय॒ज्ञो म॑नुष्यय॒ज्ञो ब्र॑ह्मय॒ज्ञ इति।
यद॒ग्नौ जु॒होत्य॒पि स॒मिध॒न् - तद् दे॑वय॒ज्ञस् सन्ति॑ष्ठते।
यत् पि॒तृभ्य॑स् स्व॒धा क॒रोत्य् अप्य् अ॒पस् तत् पि॑तृय॒ज्ञस् सन्ति॑ष्ठते।
यद्भू॒तेभ्यो॑ ब॒लिꣳ हर॑ति॒ तद्भू॑तय॒ज्ञस् सन्ति॑ष्ठते।
यद्ब्रा॑ह्म॒णेभ्यो ऽन्न॒न् ददा॑ति॒, तन् म॑नुष्यय॒ज्ञस् सन्ति॑ष्ठते।
यत् स्वा॑ध्या॒यम् अधी॑यी॒तैका॑मप्यृ॒चय्ँ यजु॒स् साम॑ वा॒, तद्ब्र॑ह्मय॒ज्ञस् सन्ति॑ष्ठते।
यदृ॒चोऽधी॑ते॒ पय॑सः॒ कूल्या॑+++(=महानद्यः)+++ अस्य पि॒तॄन्थ् स्व॒धा अ॒भिव॑हन्ति।
यद्यजूꣳ॑षि घृ॒तस्य॑ कूल्या। यत् सामा॑नि॒ सोम॑ एभ्यः पवते।
यदथ॑र्वाङ्गि॒रसो॒ मधोः॑ कूल्या।
यद्ब्रा॑ह्म॒णानी॑तिहा॒सान् पु॑रा॒णानि॒ कल्पा॒न् गाथा॑ नाराश॒ꣳ॒सीर् मेद॑सः॒+++(=मांसस्य)+++ कूल्या॑ अस्य पि॒तॄन्त् स्व॒धा अ॒भिव॑हन्ति।</description>
    </item>
    
    <item>
      <title>ब्रह्म-यज्ञः</title>
      <link>https://vvasuki.github.io/vedAH/taittirIyam/AraNyakam/02/14-19_brahma-yajJNaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/14-19_brahma-yajJNaH/</guid>
      <description>तैत्तिरियारण्यके अत्र।
क्रमः ब्र॒ह्म॒य॒ज्ञेन॑ य॒क्ष्यमा॑णः॒
प्राच्या॑न्दि॒शि ग्रामा॒द् अछ॑दिर्-द॒र्श+++(=छदतृणानि यथा न दृश्यन्ते)+++ उदी॑च्यां प्रागुदी॒च्याव्ँ वो॒दित॑ आदि॒त्ये
द॑क्षिण॒त उ॑प॒वीयो॑प॒विश्य॒
 दर्भा॑णां म॒हदु॑प॒स्तीर्यो॒पस्थ॑ङ्+++(=आसनविशेषम्)+++ कृ॒त्वा प्राङा+++(नना)+++सी॑नस् स्वाध्या॒यमधी॑यीत - अ॒पाव्ँ वा ए॒ष ओष॑धीना॒ꣳ॒ रसो॒ यद्द॒र्भास्, सर॑समे॒व ब्रह्म॑ कुरुते। दक्षिणोत्त॒रौ पा॒णी कृ॒त्वा सप॒वित्रा॒व्, ओमिति॒ प्रति॑पद्यत - ए॒तद्वै यजु॑स् त्रयीव्ँ वि॒द्यां प्रत्ये॒षा वाग्, ए॒तत् प॑र॒मम॒क्षर॒न्, तदे॒तद् ऋ॒चा ऽभ्यु॑क्तम् -  इति। त्रीने॒व +++(वेदसारान् लोकत्रयात्मकान्)+++ प्रायु॑ङ्क्त॒ - भूर्भुव॒स्स्व॑रित्या॑ह+++(=पठेत्)+++। - ए॒तद्वै वा॒चस् स॒त्यम्। यदे॒व वा॒चस् स॒त्यन् तत् प्रायु॒ङ्क्त। अथ॑ सावि॒त्रीङ् गा॑य॒त्रीन् त्रिर् अन्वा॑ह - प॒च्छो॑+++(=पद्-शः)+++ ऽर्धर्च॑शो ऽनवा॒नꣳ+++(=पूर्णम्)+++ - स॑वि॒ता श्रियः॑ प्रसवि॒ता। श्रिय॑मे॒वाप्नो॒ति। अथो॑ +++(पूर्वेद्युः)+++ प्र॒ज्ञात॑यै॒व+++(=स्मृतयैव)+++ प्र॑ति॒पदा॒+++(=आरम्भभागेन)+++ +++(परेद्युः)+++ छन्दाꣳ॑सि॒ प्रति॑पद्यते । अशक्तपक्षः ग्रामे॒ मन॑सा स्वाध्या॒यमधी॑यीत॒ - दिवा॒ नक्त॑व्ँ वे॒ति ह॑स्मा॒ह शौ॒च आ॑ह्ने॒य, उ॒तार॑ण्ये॒बल॑ उ॒त वा॒चा+++(=जिह्वास्पन्दनमात्रेण)+++ +उत तिष्ठ॑न्नु॒त व्रज॑न्नु॒तासी॑न उ॒त शया॑नो॒ऽधीयी॑तै॒व। स्वा॑ध्या॒यन्तप॑स्वी॒ पुण्यो॑ भवति॒ य ए॒वव्ँ विद्वान्थ् स्वा॑ध्या॒यमधी॑ते।</description>
    </item>
    
    <item>
      <title>शिंशुमार-वन्दनम्</title>
      <link>https://vvasuki.github.io/vedAH/taittirIyam/AraNyakam/02/22_3_shiMshumAra-vandanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/22_3_shiMshumAra-vandanam/</guid>
      <description>dolphin     precession sky chart   यस्मै॒ नम॒स्
तच्छिरो॒ धर्मो॑ मू॒र्धानं॑
ब्र॒ह्म+उत्त॑रा॒ हनु॑र् य॒ज्ञोऽध॑रा॒
विष्णु॒र्॒ हृद॑यँ
सव्ँवथ्स॒रः प्र॒जन॑नम्
अ॒श्विनौ॑ पूर्व॒पादा॑व्
अ॒त्रिर् मध्यं॑
मि॒त्रावरु॑णाव् अपर॒पादा॑व्
अ॒ग्निः पुच्छ॑स्य प्रथ॒मङ्काण्ड॒न्, तत॒ इन्द्र॒स्, ततः॑ प्र॒जाप॑ति॒र्, अभ॑यञ् चतु॒र्थम्।
स वा ए॒ष दि॒व्यश् शा॑क्व॒रश् शिशु॑मार॒स्
(Remember the benefit of knowing the dolphin)
तँ ह॒ य ए॒वव्ँ वेदाप॑ पुनर्मृ॒त्युञ्ज॑यति॒।
जय॑ति स्व॒र्गल्लो॒कन् नाध्वनि॒ प्रमी॑यते॒।
नाफ्सु प्रमी॑यते॒ नाग्नौ प्रमी॑यते॒ नान॒पत्यः॑ प्रमी॒यते॑। ल॒घ्वान्नो॑ भवति।</description>
    </item>
    
    <item>
      <title>१२ ब्रह्म-यज्ञ-फलम्</title>
      <link>https://vvasuki.github.io/vedAH/taittirIyam/AraNyakam/02/12_brahma-yajJNa-phalam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/12_brahma-yajJNa-phalam/</guid>
      <description>अ॒जान् ह॒ वै पृश्नीꣳ॑स् +++(=शुक्लान्)+++ तप॒स्यमा॑ना॒न् ब्रह्म॑ स्वय॒म्भ्व॑भ्यान॑र्ष॒त्+++(=अभ्यागच्छत्)+++। त ऋष॑यो ऽभव॒न्। +++(ब्रह्माभ्यानर्षद् इति)+++ तदृषी॑णाम् ऋषि॒त्वम्।
तान् दे॒वता॒म् उपा॑तिष्ठन्त। य॒ज्ञका॑मा॒स् त ए॒तं ब्र॑ह्मय॒ज्ञम् अ॑पश्य॒न्। तमाह॑र॒न्। तेना॑यजन्त।
यदृ॒चोऽध्यगी॑षत॒, ताः पय॑आहुतयो दे॒वाना॑म् अभवन्।
यद्यजूꣳ॑षि घृ॒ताहु॑तयो॒, यत् सामा॑नि॒ सोमा॑हुतयो॒, यदथ॑र्वाङ्गि॒रसो॒ मध्वा॑हुतयो॒,
यद् ब्रा॑ह्म॒णानी॑तिहा॒सान् पु॑रा॒णानि॒ कल्पा॒न् गाथा॑ नाराश॒ꣳ॒सीर् मे॑द+++(=मांस)+++ाहु॒तयो॑,
दे॒वाना॑मभव॒न्। ताभिः॒ क्षुधं॑ पा॒प्मान॒म् अपा॑घ्न॒न्। अप॑हतपाप्मानो दे॒वास् स्व॒र्गल्ँ लो॒कमा॑य॒न्। ब्रह्म॑ण॒स् सायु॑ज्य॒म् ऋष॑यो ऽगच्छन्न् । 12 ।। 9 ।</description>
    </item>
    
    <item>
      <title>२२.१ भूः प्रपद्ये</title>
      <link>https://vvasuki.github.io/vedAH/taittirIyam/AraNyakam/02/22_1_bhUH_prapadye/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/taittirIyam/AraNyakam/02/22_1_bhUH_prapadye/</guid>
      <description>भूः प्रप॑द्ये॒+++(=प्राप्नोमि)+++। भुवः॒ प्रप॑द्ये॒। स्वः॑ प्रप॑द्ये॒। भूर्भुव॒स्स्वः॑ प्रप॑द्ये॒।
ब्रह्म॒ प्रप॑द्ये। ब्रह्मको॒शं प्रप॑द्ये॒, ऽमृतं॒ प्रप॑द्ये, ऽमृतको॒शं प्रप॑द्ये।
चतुर्जा॒लं+++(=अन्नमयः प्राणमयः, मनोमयः, विज्ञानमयः इति कोशा यस्य सः)+++ ब्र॑ह्मको॒शय्ँ यम् मृ॒त्युर् नाव॒पश्य॑ति॒, तं प्रप॑द्ये।
दे॒वान् प्रप॑द्ये। देवपु॒रं प्रप॑द्ये॒।
परी॑वृतो॒ वरी॑वृतो॒ ब्रह्म॑णा॒ वर्म॑णा॒ ऽहन् तेज॑सा॒ कश्य॑पस्य॒। (22) ।। 19 ।</description>
    </item>
    
  </channel>
</rss>