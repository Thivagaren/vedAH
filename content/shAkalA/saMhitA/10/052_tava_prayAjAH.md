+++
title = "०५२ तव प्रयाजाः"
unicode_script = "devanagari"
+++

(५१ इत्यस्यानुवर्तनम्। परिचयो ५१ इत्यस्मिन् दृश्यताम्।)


देवाः -  
तव॑ प्रया॒जा अ॑नुया॒जाश् च॒ केव॑ल॒  
ऊर्ज॑स्वंतो ह॒विषः॑ संतु भा॒गाः ।  
तवा॑ग्ने य॒ज्ञो॒३॒॑ऽयम॑स्तु॒ सर्व॒स्  
तुभ्यं॑ नमन्तां प्र॒दिश॒श् चत॑स्रः ॥९

अग्निः -  
विश्वे॑ देवाः शा॒स्तन॑+++(=शासन्तु)+++ मा॒ यथे॒ह  
होता॑ वृ॒तो+++(ऽहं)+++ म॒नवै॒+++(=स्तौमि)+++ यन् नि॒षद्य॑ ।  
प्र मे॑ ब्रूत भाग॒धेयं॒ यथा॑ वो॒  
येन॑ प॒था ह॒व्यमा वो॒ वहा॑नि ॥१

अ॒हं होता॒ न्य॑सीदं॒ यजी॑या॒न्  
विश्वे॑ दे॒वा म॒रुतो॑ मा जुनन्ति+++(=प्रेरयन्ति)+++ ।  
अह॑रहर् अश्वि॒ना ऽऽध्व॑र्यवं वां  
ब्र॒ह्मा स॒मिद्+++(=समिद्धश् [चन्द्रमाः])+++ भ॑वति॒ सा +++(चन्द्र एव)+++ ऽऽहु॑तिर् वाम् ॥२

अ॒यं यो होता॒ किर्+++(=कः)+++ उ॒[ँ] स +++(भरणीस्थ)+++य॒मस्य॒?  
+++(हुतम् चन्द्रम्)+++ कम् अप्य् ऊ॑हे॒+++(=वहति)+++ यत् स॑म॒ञ्जन्ति॑ दे॒वाः ।  
+++(सूर्यात्मना)+++ अह॑रहर् जायते +++(चन्द्रात्मना तु)+++ मा॒सिमा॒स्य्  
अथा॑ दे॒वा द॑धिरे हव्य॒वाह॑म् ॥३

अग्निः -  
मां दे॒वा द॑धिरे हव्य॒वाह॒म्  
अप॑म्लुक्तं+++(=अपक्रम्यागतं)+++ ब॒हु कृ॒च्छ्रा चर॑न्तम् ।  
अ॒ग्निर् वि॒द्वान् य॒ज्ञं नः॑ कल्पया+++(य)+++ति॒  
पञ्च॑यामं+++("पाङ्क्तो यज्ञः")+++ +++(सवनत्रयभेदेन)+++ त्रि॒वृतं॑ स॒प्तत॑न्तुम्+++(=सप्तभिश्छन्दोभिस् ततम्)+++  ॥४

आ वो॑ यक्ष्य्+++(=अयाचे)+++ अमृत॒त्वं सु॒वीरं॒  
यथा॑ वो देवा॒ वरि॑वः॒+++(=परिचर्यां)+++ करा॑+++(रवा)+++णि ।  
आ बा॒ह्वोर् वज्र॒म् इन्द्र॑स्य धेया॒म्+++(=ग्राहयाणि)+++  
अथे॒मा विश्वाः॒ पृत॑ना जयाति ॥५

त्रीणि॑ श॒ता त्री स॒हस्रा॑ण्य् अ॒ग्निं  
त्रिं॒शच्च॑ दे॒वा नव॑ चासपर्यन्+++(=पर्यचरन्)+++ ।  
औक्ष॑न् घृ॒तैर् अस्तृ॑णन् ब॒र्हिर॑स्मा॒  
आद् +++(=ततः)+++ इद् +होता॑रं॒ न्य॑सादयन्त ॥६  
+++(अत्र ३३३९ = saros/2, समानग्रहणकालभेदमानम् इति केचित्। )+++

(अङ्ग्रिमे ऽनुवर्तते।)


## विस्वरपाठः
विश्वे देवाः शास्तन मा यथेह होता वृतो मनवै यन्निषद्य ।
प्र मे ब्रूत भागधेयं यथा वो येन पथा हव्यमा वो वहानि ॥१॥
अहं होता न्यसीदं यजीयान्विश्वे देवा मरुतो मा जुनन्ति ।
अहरहरश्विनाध्वर्यवं वां ब्रह्मा समिद्भवति साहुतिर्वाम् ॥२॥
अयं यो होता किरु स यमस्य कमप्यूहे यत्समञ्जन्ति देवाः ।
अहरहर्जायते मासिमास्यथा देवा दधिरे हव्यवाहम् ॥३॥
मां देवा दधिरे हव्यवाहमपम्लुक्तं बहु कृच्छ्रा चरन्तम् ।
अग्निर्विद्वान्यज्ञं नः कल्पयाति पञ्चयामं त्रिवृतं सप्ततन्तुम् ॥४॥
आ वो यक्ष्यमृतत्वं सुवीरं यथा वो देवा वरिवः कराणि ।
आ बाह्वोर्वज्रमिन्द्रस्य धेयामथेमा विश्वाः पृतना जयाति ॥५॥
त्रीणि शता त्री सहस्राण्यग्निं त्रिंशच्च देवा नव चासपर्यन् ।
औक्षन्घृतैरस्तृणन्बर्हिरस्मा आदिद्धोतारं न्यसादयन्त ॥६॥


