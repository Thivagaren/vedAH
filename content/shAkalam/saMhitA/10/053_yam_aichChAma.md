+++
title = "०५३ यम् ऐच्छाम"
unicode_script = "devanagari"
+++

(५२ इत्यस्यानुवर्तनम्। परिचयो ५१ इत्यस्मिन् दृश्यताम्।)

मानुषाः -  
यमैच्छा॑म॒ मन॑सा॒ सो॒३॒॑ ऽयम् आगा॑द्+++(=आजगाम)+++  
य॒ज्ञस्य॑ वि॒द्वान् परु॑षश्+++(=अङ्गानां)+++ चिकि॒त्वान् ।  
स नो॑ यक्षद् दे॒वता॑ता॒+++([तौ] - यज्ञे)+++ यजी॑या॒न्+++(=यष्टृतरः)+++  
नि हि षत्स॒द्+++(=सीदतु)+++ अन्त॑रः॒+++(=मध्यवर्ती)+++ पूर्वो॑ अ॒स्मत्+++(तः)+++ ॥१

अरा॑धि॒+++(=असिद्ध्यत)+++ होता॑ नि॒षदा॒+++(=निषदनेन)+++ यजी॑यान्  
अ॒भि प्रयां॑सि॒+++(=अन्नानि)+++ सुधि॑तानि॒+++(=सुष्ठु निहितानि)+++ हि ख्यत्+++(=ईक्षते)+++ ।  
यजा॑महै य॒ज्ञिया॒न् हन्त॑ दे॒वाँ  
ईळा॑महा॒ ईड्याँ॒ आज्ये॑न ॥२

सा॒ध्वीम् अ॑कर्+++(=अकरोत्)+++ दे॒ववी॑तिं नो अ॒द्य  
य॒ज्ञस्य॑ जि॒ह्वाम् +++(खे विषुवस्थानम्)+++ अ॑विदाम॒ +++(अयनचलनकारणेन)+++ गुह्या॑म् ।  
स आयु॒र्+++(=आयुष्यम्)+++ आगा॑त् सुर॒भिर् वसा॑नो  
भ॒द्राम॑कर् दे॒वहू॑तिं नो अ॒द्य ॥३

तद॒द्य वा॒चः प्र॑थ॒मं म॑+++(ं)+++सीय॒+++(=उच्चारयामि)+++  
येनासु॑राँ अ॒भि दे॒वा असा॑म+++(भवेम)+++ ।  
ऊर्जा॑द+++(=अन्नाद)+++ उ॒त य॑ज्ञियासः॒ पञ्च॑  
जना॒ मम॑ हो॒त्रं जु॑षध्वम् ॥४  
+++(पञ्च जनाः = गन्धर्वा पितरो देवा असुरा रक्षांसि +इति क्वचित्।)+++

पञ्च॒ जना॒ मम॑ हो॒त्रं जु॑षन्तां॒  
गो+++(=भू)+++जा॑ता उ॒त ये य॒ज्ञिया॑सः ।
पृ॒थि॒वी नः॒ पार्थि॑वात् पा॒त्व् अंह॑सो॒  
ऽन्तरि॑क्षं दि॒व्यात् पा॑त्व् अ॒स्मान् ॥५

तन्तुं॑ त॒न्वन् रज॑सो+++(=दिवः)+++ भा॒नुम् अन्वि॑हि॒  
ज्योति॑ष्मतः प॒थो र॑क्ष धि॒या कृ॒तान् ।  
+++(तेन खगोलं, विषुवस्थानञ्च साधु जानीहि!)+++  
अ॒न्-उ॒ल्ब॒णं+++(=उत्कटम्)+++ व॑यत॒ जोगु॑वा॒म्+++(=स्तोतॄणाम्)+++ अपो॒+++(=कर्म)+++  
मनु॑र् भव, ज॒नया॒ दैव्यं॒ जन॑म् ॥६

यज्ञजिगमिषवो देवाः परस्परं ब्रुवते-  
+++(खगोल+)+++अ॒क्षा॒नहो॑+++(=अक्षेषु नह्यान्)+++ नह्यतन+++(=नह्यत)++++उ॒त सो॑म्या॒+++(=सोमार्हा)+++   
+++(न्)+++इष्-कृ॑णुध्वं +++(अश्वबन्धनाय)+++ रश॒ना आ+उ॒त पिं॑शत+++(=अलङ्कुरुत)+++ ।  
अ॒ष्टा-व॑न्धुरं+++(=सारथिनिस्थानम्)+++ वहता॒भितो॒ रथं॒  
येन॑ दे॒वासो॒ अन॑यन्न् अ॒भि प्रि॒यम् ॥७  
+++("Yet the axle and ropes here allude to the world frame being set in place")+++

अश्म॑न्वती+++(=आकाशगङ्गा)+++ रीयते॒+++(=याति)+++ सं र॑भध्व॒म्+++(=त्वरध्वम्)+++  
उत्ति॑ष्ठत॒ प्र त॑रता सखायः ।  
अत्रा॑ +++(नद्यां)+++ जहाम॒ ये अस॒न्न्+++(=अभवन्)+++ अशे॑वाः+++(=असुखाः)+++  
शि॒वान् व॒यम् उत्त॑रेमा॒भि वाजा॑न्+++(=अन्नानि)+++ ॥८  
+++( It clearly mentions crossing of the river ashmanvatI to the other side where the auspicious lies. This means that the new equinoctial position laid on the other side the ashmanvatI- the heavenly river the Milky Way... One can note that if the Milky was crossed by the equinoctial colure as indicated in the picture, the period was likely in a period after 4000 BC, possibly around 3700 BC by which the crossing was definitely over. - [MT](https://manasataramgini.wordpress.com/2006/11/26/the-crossing-of-ashmanvati/))+++

त्वष्टा॑ मा॒या वे॑द्+++(=वेत्ति)+++ अ॒पसा॑म्+++(=शोभनकर्मवतां)+++ अ॒पस्त॑मो॒  
बिभ्र॒त् पात्रा॑+++(णि)+++ देव॒पाना॑नि॒ शन्त॑मा ।  
शिशी॑ते+++(=तीक्ष्णयति)+++ नू॒नं प॑र॒शुं स्वा॑य॒सं  
येन॑ वृ॒श्चाद् एत॑शो॒+++(=नानावर्णः/ प्रकाशमान्)+++ ब्रह्म॑ण॒स्+++(=मन्त्र)+++पतिः॑ ॥९

स॒तो नू॒नं क॑वयः॒ सं शि॑शीत॒+++(=तीक्ष्णी कुरुत)+++  
वाशी॑भि॒र्+++(=अस्त्रैः)+++ याभि॑र् अ॒मृता॑य॒+++(=सोमाय)+++ तक्ष॑थ ।  
वि॒द्वांसः॑ प॒दा गुह्या॑नि कर्तन॒+++(=कुरुत)+++  
येन॑ दे॒वासो॑ अमृत॒त्वम् आ॑न॒शुः+++(=प्राप्ताः)+++ ॥१०  
+++(यज्ञो हि खगोले दृश्यमानस्य ऋतस्यानुकरणम्।)+++

+++(खचक्रस्य)+++ गर्भे॒ योषा॒म्+++(=कन्याराशिम्)+++ अद॑धुर् +++(ख-)+++व॒त्सम् +++(खचक्रस्य)+++ आ॒सनि+++(=आस्ये)+++  
+अ॑पी॒च्ये॑न॒+++(=गुह्येन)+++ मन॑सो॒त जि॒ह्वया॑ ।  
स +++(ऋभुगणः)+++ वि॒श्वाहा॑+++(सर्वाहस्सु)+++ सु॒मना॑+++(=स्तुतीः)+++ यो॒ग्या+++(ः)+++ अ॒भि  
सि॑षा॒सनि॑र्+++(=सम्भजनशीलः)+++ वनते+++(=यच्छति)+++ का॒र इज् जिति॑म् ॥११

+++("The yoShA being placed in the garbha is more obscure. Possibly it means Virgo, the yuvati being deposed from her place at the top of the ecliptic and being moved to the descent [Tilak mentions the Virgo full moon in the solsticial year beginning at an early era].")+++

## विस्वरपाठः
यमैच्छाम मनसा सोऽयमागाद्यज्ञस्य विद्वान्परुषश्चिकित्वान् ।
स नो यक्षद्देवताता यजीयान्नि हि षत्सदन्तरः पूर्वो अस्मत् ॥१॥
अराधि होता निषदा यजीयानभि प्रयांसि सुधितानि हि ख्यत् ।
यजामहै यज्ञियान्हन्त देवाँ ईळामहा ईड्याँ आज्येन ॥२॥
साध्वीमकर्देववीतिं नो अद्य यज्ञस्य जिह्वामविदाम गुह्याम् ।
स आयुरागात्सुरभिर्वसानो भद्रामकर्देवहूतिं नो अद्य ॥३॥
तदद्य वाचः प्रथमं मसीय येनासुराँ अभि देवा असाम ।
ऊर्जाद उत यज्ञियासः पञ्च जना मम होत्रं जुषध्वम् ॥४॥
पञ्च जना मम होत्रं जुषन्तां गोजाता उत ये यज्ञियासः ।
पृथिवी नः पार्थिवात्पात्वंहसोऽन्तरिक्षं दिव्यात्पात्वस्मान् ॥५॥
तन्तुं तन्वन्रजसो भानुमन्विहि ज्योतिष्मतः पथो रक्ष धिया कृतान् ।
अनुल्बणं वयत जोगुवामपो मनुर्भव जनया दैव्यं जनम् ॥६॥
अक्षानहो नह्यतनोत सोम्या इष्कृणुध्वं रशना ओत पिंशत ।
अष्टावन्धुरं वहताभितो रथं येन देवासो अनयन्नभि प्रियम् ॥७॥
अश्मन्वती रीयते सं रभध्वमुत्तिष्ठत प्र तरता सखायः ।
अत्रा जहाम ये असन्नशेवाः शिवान्वयमुत्तरेमाभि वाजान् ॥८॥
त्वष्टा माया वेदपसामपस्तमो बिभ्रत्पात्रा देवपानानि शंतमा ।
शिशीते नूनं परशुं स्वायसं येन वृश्चादेतशो ब्रह्मणस्पतिः ॥९॥
सतो नूनं कवयः सं शिशीत वाशीभिर्याभिरमृताय तक्षथ ।
विद्वांसः पदा गुह्यानि कर्तन येन देवासो अमृतत्वमानशुः ॥१०॥
गर्भे योषामदधुर्वत्समासन्यपीच्येन मनसोत जिह्वया ।
स विश्वाहा सुमना योग्या अभि सिषासनिर्वनते कार इज्जितिम् ॥११॥
