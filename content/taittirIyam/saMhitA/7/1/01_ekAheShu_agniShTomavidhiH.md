+++
title = "०१ एकाहेषु अग्निष्टोमविधिः"

+++
## परिचयः
+++(नानाफलक-विकृति)+++प्र॒जन॑न॒ञ् ज्योतिः॑+++(→अग्निष्टोमः)+++ ।  

______________
+++(कुतो ऽग्निष्टोमो ज्योतिः इति चेत्- )+++  
अ॒ग्निर् दे॒वता॑ना॒ञ् ज्योतिः॑ । वि॒राट् छन्द॑सा॒ञ् ज्योतिः॑ ।  
वि॒राड्+++(→१०)+++ +++(स्तोमगत)+++वा॒चो᳚ ऽग्नौ+++(→अग्निष्टोमाख्ये यज्ञायज्ञीये सामनि)+++ सन्ति॑ष्ठते ।
वि॒राज॑म् +++(संपद्यमानाम्)+++ अ॒भि +++(अग्निष्टोमोऽपि)+++ सम्प॑द्यते ।  
तस्मा॒त् तज्+++(→अग्निष्टोमः)+++ ज्योति॑र् उच्यते ।+++(४)+++  
+++(अग्निष्टोमस्य द्वादशस्तोत्रस्य नवतिशतं १९० = 9+60+15+68+17+21 स्तोत्रीया भवन्ति । ताश्च दशभिर् ह्रियमाणाः शुद्धं भागं प्रयच्छन्तीति विराट्-सम्पत्तिः, नैवम् उक्थ्यादीनां दशके सम्पूर्णे समाप्तिरिति ।)+++
______________

## स्तोमकलनम्
+++(त्रिवृत्-पञ्चदशौ स्तोमौ प्रातः (१ त्रिवृत्, ४ पञ्चदशाः वस्तुतः)। पञ्चदशसप्तदशौ माध्यन्दिनसवने (१ पञ्चदश, ४ सप्तदशाः वस्तुतः)। सप्तदशैकविंशौ तृतीयसवने। आहत्य १२ स्तोमाः, १९० = (9+60)+(15+68)+(17+21) स्तोत्रीयाः।)+++

द्वौ +++(त्रिवृत्-पञ्चदशौ)+++ स्तोमौ᳚ प्रा॒त॒स् स॒व॒नव्ँ व॑हतो॒,  यथा᳚ प्रा॒णश् चा॑पा॒नश्च॑ ।  
+++(तत्र बहिष्पवमाने नव ३*३ = ९ स्तोत्रिया त्रिवृद्वहिष्पवमान इति। पञ्चदशान्याज्यानि; तस्य षष्टिः १५*४ = ६० स्तोत्रीयाः ।)+++  
______________

द्वौ +++(पञ्चदशसप्तदशौ)+++ माध्य॑न्दिन॒ꣳ॒ सव॑नं॒  +++(वहतः)+++  यथा॒ चख्षु॑श्च॒ श्रोत्र॑ञ्च ।  
+++( पञ्चदशो माध्यन्दिनः पवमान इति पञ्चदश १५ स्तोत्रीयाः । सप्तदशानि पृष्ठानि; तत्र अष्टषष्टिः १७*४ = ६८ स्तोत्रीयाः ।)+++  
______________
द्वौ +++(सप्तदशैकविंशौ)+++ तृ॑तीयसव॒नम् +++(वहतः)+++,  यथा॒ वाक् च॑ प्रति॒ष्ठा च ।  
+++(सप्तदशार्भवः पवमान इति सप्तदश १७ स्तोत्रीयाः । एकविंशम् अग्निष्टोम-सामेति एकविंशतिः २१ स्तोत्रीयाः ।)+++  
+++(MT: "aitareya 30th brAhmaNa on the bringing of agni & soma regarding the recitation of the incantation to varuNa asura medhira; it clearly says there 12 mAsa-s+5 R^itu-s+3 loka-s all supported by the +1 Aditya (here ided with varuNa)=21")+++
______________

पुरु॑ष-सम्मितो॒+++(=तुल्यः)+++ वा ए॒ष य॒ज्ञो ऽस्थू॑रिः+++(=अनेकाश्वशकटम् →अग्निष्टोमः इति शाखान्तरादपि, यतः प्रतिसवनं द्वाभ्यां युज्यमानस् स्वकार्यं करोति)+++।

## फलस्मारणम्
यङ् काम॑ङ् का॒मय॑ते, तम् ए॒तेना॒ऽभ्य॑श्ञुते।
सर्व॒ꣵ॒ ह्य् अस्थू॑रिणा ऽभ्यश्ञु॒ते ।

+++(अग्नेस्स्तोमो यज्ञायज्ञीयः, तदन्तः क्रतुरग्निष्टोमः।)+++  
अ॒ग्नि॒ष्टो॒मेन॒ वै प्र॒जाप॑तिᳶ प्र॒जा अ॑सृजत ।  
ता अ॒ग्नि॒ष्टो॒मेनै॒व पर्य॑गृह्णात्+++(=विधेयीकृतवान्)+++ ।

## अश्वतर-दक्षिणा-योग्यता
तासा॒म् परि॑गृहीतानाम् अश्वत॒रो+++(=अश्वायां गर्दभेनोत्पन्नः)+++ ऽत्य् अ॑प्रवत+++(←ज्युङ् प्रुङ् प्लुङ् गतौ)+++ । तस्या॑नु॒हाय॒+++(←ओहाङ् गतौ)+++ रेत॒ आद॑त्त ।  
तद् ग॑र्द॒भे न्य॑मार्ट्। तस्मा᳚द्गर्द॒भो द्वि॒रेताः॑ +++(यतो गर्दभ्या बडबायाश्च जनयति)+++।+++(४)+++  
अथो॑ +++(अन्ये)+++ आहु॒र् वड॑बाया॒न्+++(=अश्व्यां)+++ न्य॑मा॒र्ड् इति । तस्मा॒द् वड॑बा द्वि॒रेता +++(यतो अश्वगर्दभाभ्यां जनयति)+++।  
अथो॑ +++(अन्ये)+++ आ॒हु॒र् ओष॑धीषु न्य॑मा॒र्डिति॑ । तस्मा॒द् ओष॑ध॒यो ऽन॑भ्यक्ता+++(→अकृतमैथुना)+++ रेभन्ति+++(→प्रथन्ते)+++ ।  
अथो॑ आ॒हु॒ᳶ प्र॒जासु॑ न्य॑मा॒र्डिति । तस्मा᳚द् य॒मौ जा॑येते ।+++(४)+++  

तस्मा॑द् अश्वत॒रो न प्र जा॑यत । आत्त॑-रेता॒ हि तस्मा᳚द् ब॒र्हिष्य्+++(→यज्ञे दक्षिणादौ)+++ अन॑वकॢप्तः ।  
स॒र्व॒-वे॒दसे+++(=धनाय [यज्ञाय])+++ वा᳚, स॒हस्रे॑+++(→सहस्रदक्षिणाय)+++  वाऽव॑क्ल्प्तः। +++(प्राकृतीर्दक्षिणा)+++ अति॒ ह्य् अप्र॑+++(प्ल)+++वत +++(विकृतियागेषु तु भवति)+++। +++('हि च' इति निघातप्रतिषेधः ।)+++

य ए॒वव्ँ वि॒द्वान् +++(स)+++ अ॒ग्नि॒ष्टो॒मेन॒ यज॑ते+++(→यजेत)+++ ।

## प्राशस्त्यकथनम्
प्र॒जाप॑ति॒र् वा+++(वै)+++व ज्येष्ठः॑ । स ह्य् ए॑तेनाऽऽग्रे ऽय॑जत । +++(अतो ऽग्निष्ठोमो ज्येष्ठः।)+++

## स्तोमोत्पत्तिः
प्र॒जाप॑तिर् अकामयत । प्र जा॑ये॒येति॑।  
स मु॑ख॒तस् त्रि॒वृत॒न्+++(=नवस्तोत्रीयं स्तोमं, त्र्यवयवास्तिस्रो वृत्तयोस्येति)+++ निर् अ॑मिमीत ।  
तम् अ॒ग्निर् दे॒वताऽन्व॑सृज्यत, गाय॒त्री छन्दो॑, रथन्त॒रꣳ साम॑, ब्राह्म॒णो म॑नु॒ष्या॑णाम्, अ॒जᳶ प॑शू॒नाम्। तस्मा॒त् ते मुख्याः॑। मुख॒तो ह्यसृ॑ज्य॒न्त । +++("अग्न॒ आ या॑हि" इत्यादेस् त्र्यर्चस्य भवति।)+++
_____________
उर॑सो बा॒हुभ्या᳚म् पञ्चद॒शन् +++(स्तोत्रीयं)+++ निर् अ॑मिमीत ।  
तम् इन्द्रो॑ दे॒वताऽन्व॑सृज्यत - त्रि॒ष्टुप् छन्दो॑, बृ॒हत् साम॑, राज॒न्यो॑ मनु॒ष्या॑णा॒म्, अवि॑ᳶ पशू॒नाम्। तस्मा॒त्ते वी॒र्या॑वन्तः। वी॒र्या᳚द् ध्य् असृ॑ज्यन्त। +++("त्वामिद्धि हवा॑महे सा॒ता…")+++
_____________

मध्य॒तस् स॑प्तद॒शन् +++(स्तोत्रीयं)+++ निर् अ॑मिमीत ।  
तव्ँ विश्वे॑ दे॒वा दे॒वता॒ अन्व् अ॑सृज्यन्त, जग॑ती॒ छन्दो॑, वैरू॒पꣳ साम॒, वैश्यो॑ मनु॒ष्या॑णा॒ङ्, गाव॑ᳶ पशू॒नाम्।  
तस्मा॒त् त आ॒द्याः॑+++(=उपजीव्याः)+++। अन्न॒-धाना॒द् ध्य् असृ॑ज्यन्त। +++("यद् द्याव इन्द्र ते")+++
_____________

तस्मा॒द् भूयाꣳ॑सो॒ +++(स्तोत्राणि)+++ ऽन्येभ्यः॑।  
भूयि॑ष्ठा॒ हि दे॒वता॒ अन्व् असृ॑ज्यन्त । 
_____________

प॒त्त+++(=पद्भ्यां)+++ ए॑क-वि॒ꣳ॒शन् निर् अ॑मिमीत ।  
तम॑नु॒ष्टुप्छन्दो॑ऽन्व॑सृज्यत, वै॒रा॒ज॒ꣳ साम॑, शू॒द्रो म॒नुष्या॑णाम्, अश्व॑ᳶ पशू॒नाम्। +++("पिब सोमम् इन्द्र!?")+++  
तस्मा॒त् तौ भू॑त-सङ्क्रा॒मिणौ᳚ अश्व॑श् च शू॒द्रश् च॑ ।  
तस्मा᳚च् छू॒द्रो य॒ज्ञे +++(दक्षिणात्वेन)+++ ऽन॑वकॢप्तः । +++(यतो)+++ न हि दे॒वता॒ अन्वसृ॑ज्यत । +++(अश्वस् तु याग-योग्य एव - सर्वदेवताधारत्वात्।)+++  
तस्मा॒त् पादा॒व् उप॑ जीवतः +++(शूद्राश्वौ)+++। प॒त्तो ह्यसृ॑ज्येताम् ।
_____________

+++(नवत्वान्वयात्)+++ प्रा॒णा वै त्रि॒वृत्+++(स्तोमानि)+++ ।  
+++(दिवसैः)+++ अ॒र्ध॒मा॒साᳶ प॑ञ्च-द॒शः +++(स्तोत्रम्)+++ ।  
प्र॒जा-प॑तिस् सप्त-द॒शः +++(स्तोत्रम्)+++ त्रय॑ इ॒मे लो॒काः ।  
अ॒साव् आ॑दि॒त्य ए॑कवि॒ꣳ॒शः +++(स्तोमः)+++।
ए॒तस्मि॒न् +++(अग्निष्टोमे)+++ वा ए॒ते +++(प्राणादय आदित्यपर्यन्ताश्)+++ श्रि॒ताः॑ । ए॒तस्मि॒न् प्रति॑ष्ठिताः ।
य ए॒वव्ँ वेदै॒तस्मि॑न्न् ए॒व श्र॑यते ।  ए॒तस्मि॒न् प्रति॑ तिष्ठति ॥
