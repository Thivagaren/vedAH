+++
title = "०२ त्रिवृदादिस्तोमविधिः"

+++
प्रा॒त॒स्-स॒व॒ने वै गा॑य॒त्रेण॒ छन्द॑सा त्रि॒वृते॒ स्तोमा॑य॒ ज्योति॒र् दध॑द् एति ।  
त्रि॒वृता᳚ ब्रह्मवर्च॒सेन॑ पञ्चद॒शाय॒ +++(स्तोमाय)+++ ज्योति॒र् दध॑द् एति ।  
पञ्चद॒शेनौज॑सा वी॒र्ये॑ण सप्तद॒शाय॒ +++(स्तोमाय)+++ ज्योति॒र्दध॑देति ।  
सप्तद॒शेन॑ प्राजाप॒त्येन॑ प्र॒जन॑नेनैकवि॒ꣳ॒शाय॒ +++(स्तोमाय)+++ ज्योति॒र् दध॑देति ।  
स्तोम॑ ए॒व तथ् स्तोमा॑य॒ ज्योति॒र् दध॑दे॒ति ।  
अथो॒ स्तोम॑ ए॒व स्तोम॑म् अ॒भि प्र ण॑यति ।
 
## फलस्तुतिः
याव॑न्तो॒ वै स्तोमाः᳚,  ताव॑न्त॒ᳵ कामाः᳚ , ताव॑न्तो लो॒काः , ताव॑न्ति॒ ज्योतीꣳ॑षि +++(ब्रह्मवर्चसादीनि)+++ ।  
ए॒ताव॑त ए॒व स्तोमान्॑, ए॒ताव॑त॒ᳵ कामान्॑ , ए॒ताव॑तो लो॒कान् , ए॒ताव॑न्ति॒ ज्योती॒ꣳ॒ष्यव॑ रुन्द्धे+++(=लभते)+++ ।
