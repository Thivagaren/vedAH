+++
title = "१० पञ्चरात्रविधिः"

+++
## परिचयः
अथ पञ्च पञ्चरात्रा भवन्ति - संवत्सराख्यः प्रथमः, अभ्यासंग्यो द्वितीयः, उपशारद स्तृतीयः, अन्तर्महाव्रतश् चतुर्थः, पुरुषमेधः पञ्चमः । इतरे त्व् अभ्यासंग्यादयः पञ्चरात्राश् शाखान्तरे द्रष्टव्याः ।

संवत्सराख्यः = (त्रिवृद् अग्निष्टोमः, पञ्चदश उक्थ्यः, सप्तदश उक्थ्यः, २५, विश्वजित्)।

## फलम्
स॒व्ँव॒थ्स॒रो वा इ॒दम् एक॑ +++(ऋत्वादिविभागरहितः)+++ आसीत् ।  
सो॑ऽकामयत॒र्तून्थ् सृ॑जे॒येति।  
स ए॒तम् प॑ञ्चरा॒त्रम् अ॑पश्यत् । तम् आह॑रत् । तेना॑यजत । ततो॒ वै स ऋ॒तून॑सृजत ।  
य ए॒वव्ँवि॒द्वान् प॑ञ्चरा॒त्रेण॒ यज॑ते, प्रैव जा॑यते ।

त ऋ॒तव॑स् सृ॒ष्टा न व्याव॑र्तन्त ।  
त ए॒तम् प॑ञ्चरा॒त्रम् अ॑पश्यन् । तमाह॑र॒न् । तेना॑यजन्त । ततो॒ वै ते व्याव॑र्तन्त ।  
य ए॒वव्ँ वि॒द्वान् प॑ञ्चरा॒त्रेण॒ यज॑ते॒ , वि पा॒प्मना॒ भ्रातृ॑व्ये॒णा व॑र्तते ।

सार्व॑सेनिश् शौचे॒यो॑ ऽकामयत - पशु॒मान्थ् स्या॒म् इति॑ ।  
स ए॒तम् प॑ञ्चरा॒त्रमाह॑रत् । तेना॑यजत । ततो॒ वै स स॒हस्र॑म् प॒शून् प्राप्नो᳚त् ।  
य ए॒वव्ँ वि॒द्वान् प॑ञ्चरा॒त्रेण॒ यज॑ते॒ , प्र स॒हस्र॑म् प॒शूना᳚प्नोति ।

बब॒रᳶ प्रावा॑हणिर् अकामयत - "वा॒चᳶ प्र॑वदि॒ता स्या॒म् इति॑"  ।
स ए॒तम् प॑ञ्चरा॒त्रमाह॑रत् [37] । तेना॑यजत । ततो॒ वै स वा॒चᳶ प्र॑वदि॒ता ऽभ॑वद् ।
य ए॒वव्ँ वि॒द्वान् प॑ञ्चरा॒त्रेण॒ यज॑ते, प्रवदि॒तैव वा॒चो भ॑वति । अथो॑ एनव्ँ वा॒चस्पति॒रित्या॑हुः ।

अना᳚प्तश् चतूरा॒त्रो, ऽति॑रिक्तष् षड्रा॒त्रः +++(यतः - `पञ्चाक्षरा पङ्क्तिः पाङ्क्तो यज्ञः` इति वक्ष्यते)+++।
अथ॒ वा ए॒ष स॑म्प्र॒ति य॒ज्ञो यत् प॑ञ्चरा॒त्रः ।  
य ए॒वव्ँ वि॒द्वान् प॑ञ्चरा॒त्रेण॒ यज॑ते, सम्प्र॒त्य् ए॑व य॒ज्ञेन॑ यजते ।
पञ्चरा॒त्रो भ॑वति ।

<div class="js_include" url="../aMshAH/panchatA-mahimA/"  newLevelForH1="3" includeTitle="false"> </div>  

## भिन्नदिनेष्व् अङ्गानि
<div class="js_include" url="../aMshAH/9-15-17-vidhAnam/"  newLevelForH1="3" includeTitle="false"> </div>  

<div class="js_include" url="../aMshAH/25-vidhAnam/"  newLevelForH1="3" includeTitle="false"> </div>

<div class="js_include" url="../aMshAH/vishvajit-vidhAnam/"  newLevelForH1="3" includeTitle="false"> </div>  
