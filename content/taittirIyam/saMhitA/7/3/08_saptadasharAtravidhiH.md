+++
title = "०८ सप्तदशरात्रविधिः"

+++
## परिचयः
छन्दोमवान् - यथा ऽतिरात्रः, पञ्चाहः, द्वादशाहस्य दशाहान्य् (ज्योतिष्टोमः, ८ उक्थ्याः, ज्योत्ष्टोमः), अतिरात्र इति ।  

## फलम्
प्र॒जाप॑तिर् अकामयत - "अन्ना॒दस् स्या॒म्" इति॑ ।  
स ए॒तꣳ स॑प्तदशरा॒त्रम् अ॑पश्यत् ।  
तम् आह॑रत् । तेना॑यजत । ततो॒ वै सो᳚ऽन्ना॒दो॑ऽभवत् ।  
य ए॒वव्ँ वि॒द्वाꣳस॑स् सप्तदशरा॒त्रम् आस॑ते, ऽन्ना॒दा ए॒व भ॑वन्ति ।

## विधानम्
पञ्चा॒हो भ॑वति ।  
+++(हेमन्त-शिशिरयोर् एकत्वात्)+++ पञ्च॒ वा ऋ॒तव॑स् सव्ँवथ्स॒रः ।
ऋ॒तुष्व् ए॒व स॑व्ँवथ्स॒रे प्रति॑ तिष्ठ॒न्ति ।  
अथो॒ पञ्चा᳚ख्षरा प॒ङ्क्तिः ।
+++(पङ्क्तिप्रभवत्वाद्वा धानादिपञ्चकसाधनत्वाद्वा)+++ पाङ्क्तो॑ य॒ज्ञः । य॒ज्ञम् ए॒वाव॑ रुन्धते ।

+++(द्वादशाहस्य दशाहानि विदधाति -)+++  
<div class="js_include" url="../aMshAH/asatram_aChandomam/"  newLevelForH1="3" includeTitle="false"> </div>  

स॒प्त॒द॒श॒रा॒त्रो भ॑वति ।  
स॒प्त॒द॒शᳶ प्र॒जाप॑तिः ।
प्र॒जाप॑ते॒राप्त्यै ।  
अ॒ति॒रा॒त्राव॒भितो॑ भवतो॒ ,
ऽन्नाद्य॑स्य॒ परि॑गृहीत्यै ॥ [21]
