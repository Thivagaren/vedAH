+++
title = "०५ ऋतुसमावेशनम्"

+++
रजसः प्रादुर्भावात्स्त्रातामृतुसमावेशन उत्तराभिरभिमन्त्रयते ॥ आपस्तम्बगृह्यसूत्र ८.१३ ॥

### अनुकूलावृत्ति ८.१३
**रजसः**लोहिकस्य ।
**ऋतौ ** यत्** समावेशनं **तत्र कर्तव्ये,** उत्तराभिरऋग्भिः **"विष्णुर्योनिम्" इत्यादिभिः त्रयोदशभिर** भिमन्त्रयेत ।
ऽ**रजसः प्रादुर्भावेऽभिमन्त्रणं बवति ।
न संशासनवत्प्रथम एवर्तौ ।
"स्नाताम्" इत्येतत्ब्राह्मणप्रतिषिद्धानां सर्वेषां प्रतिप्रसवार्थम् ।
**स्नातां**कृतमङ्गलामित्यर्तः ।
तेनाञ्जनाभ्यञ्जनान्यपि भवति ॥१४॥
इति श्रीहरहरदत्तविरचितायां गृह्यसूत्रवृत्तावनाकुलायामष्टमः खण्डः ॥
________________________
### गृह्यतात्पर्यदर्शनव्याख्या ८.१३
रजसः शोणितस्य ।
**प्रादिर्भावात्**काले निर्गमात्कारणात्, न मालिन्यादेः ।
**स्नातां** पूर्णे त्रिरात्रे स्नातां भार्याम् ।
**ऋतुसमावेशने**ऋतुकालीनसमावेशनकाले ।
"ऋतुश्च स्त्रीणां रात्रयष्षोडश स्मृताः" (म.स्मृ.३४६) इति मनुवचनात् ।
उत्तराभिः"विष्णुर्योनिं कल्पयतु" इत्यादिभिस्त्रयोदशभिर **भिमन्त्रयते** ।
अत्र रजसः प्रादुर्भावात्स्नातामितिवचनाच्चतुर्थऽहनि प्रायत्यार्थमनया स्नातव्यमेव ॥१३॥

## ऋतुगमनकालः ।
चतुर्थिप्रभृत्याषोडशीमुत्तरामुत्तरां युग्मां प्रजानिःश्रेयसमृतुगमन इत्युपदिशन्ति ॥ आपस्तम्बगृह्यसूत्र ९.१ ॥

### अनुकूलावृत्ति ९.१
**षोडशीमिति**पञ्चम्यर्थे द्वितीया ।
आषोडश्या इत्यर्थः ।
आङ्चाभिविधौ ।
रजसः प्रादुर्बावादारभ्य चतुर्थीषोड श्यौ गृह्येते, प्रकरणात् ।
चतुर्थीप्रभृत्याषोडश्याः सर्वा रात्रय ऋतुगमनकालाः ।
तत्रापि **उत्तरामुत्तरां युग्मां** रात्रिं **प्रजानिश्श्रेयसं** विद्यादिति ।
ऋतुगमन इति वचनात्वैवाहिके प्रथमगमने सत्यपि ऋतुनिमित्तेनायमुपदेशः प्रवर्तते ।
चतुर्थ्या अपाररात्रे नियमेन गमनं भवति ।
तत्र च शेषं समावेशने जपेत् ।
उत्तराभिरभिमन्त्रयत इति च गमनमन्त्राणां समुच्चयो भवति ।
तत्र पूर्वमृतुगमनमन्त्राः ।
पश्चात्समावेशनमन्त्राः ।
विपरीतमन्ये ॥१॥
________________________
### गृह्यतात्पर्यदर्शनव्याख्या ९.१
चतुर्थीप्रभृतीति दीर्घेमार्थपाठः ।
**चतुर्थी**रात्रिमारभ्याषेडशी- ङबिविधौ, द्वितीया च पञ्चम्यर्थे- ाषोडश्या इति यावत् ।
**उत्तरामुत्तरां युग्मां **रात्रिं प्रति ऋतुगमने ऋतौ मैथुने कृते,** प्रजानिःश्रेयसं, **प्रजाः पुत्राः तेषां निश्श्रेयसं आयुरादीप्सितगुणसम्पत्तिर्भवती** त्युपदिशन्ति**मन्वादयः ।
एतदुक्तं भवतित्रयोदशसु रात्रिषु ऋतुगमने शुक्लाधिक्ये सति पुत्रा जायन्ते ।
उत्तरोत्तरासु च युग्मासु यथाक्रमं तरतमभावेन ते सद्गुणाधिका भवन्ति ॥१॥
