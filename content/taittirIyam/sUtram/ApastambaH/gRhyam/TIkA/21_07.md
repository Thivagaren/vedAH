+++
title = "२१ ०७"

+++
## सूत्रम्
कॢप्तान्वा प्रतिपूरुषम् ।
## अनाकुला
अथ वा भोजनपात्रेषु **कॢप्तान्** ओदनविशेषान् **प्रतिपुरुषं** पृथगभिमृशेत् यथालिङ्गम् ।
तत्र यावन्तः पित्रर्थे भोज्यन्ते तावत्सु प्रथमस्य मन्त्रस्यावृत्तिः "एवमुत्तरयोः ।
ततः पात्रेषु कस्पितानन्नशेषान् ॥७॥

## गृह्यतात्पर्यदर्शनम्
अथवा–पित्राद्यर्थेभ्यो ब्राह्मणेभ्यः प्रतिपूरुषं भोजनपात्रेषु **कॢप्तान्** प्रकसल्पितान् भोज्यपदार्थान् एकैकेन मन्त्रेण यथालिङ्गमभिमृशेत् ।
अत्रापि पित्रादेरेकैकस्य ब्राह्मणबहुत्वे युगपदभिमर्शनासम्भवे च तत्तन्मन्त्रावृत्तिः ॥७॥
