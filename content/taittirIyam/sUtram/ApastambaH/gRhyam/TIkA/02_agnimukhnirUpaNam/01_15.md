+++
title = "०१ १५"

+++
## सूत्रम्
दक्षिणाप्रागग्रैर्वा।
## अनाकुला
तत्र दक्षिणाग्राः पश्चात् पुरस्ताच्च ॥१५॥

## गृह्यतात्पर्यदर्शनम्
पित्र्येषु मासिश्राद्धादिषु कर्मसु सर्वासु दिक्षु दक्षिणाग्रैः परिस्तृणाति ॥ १४ ॥
यद्वा दक्षिणाग्रैः प्रागग्रैश्च दर्भैः ।
पश्चात्पुरस्ताच्च दक्षिणाग्रैः, उत्तरतो दक्षिणतश्च प्रागग्रैः ।
उत्तरानुत्तरान् दक्षिणांश्चाधरान् कुर्यात् ।
तथा प्रागुपक्रम्य प्रसव्यं परिस्तृणाति ॥१५॥
