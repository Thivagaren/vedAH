+++
title = "०५ २५"

+++
## सूत्रम्
ते उत्तराभिरभियाति।

## अनाकुला
**ते** सूत्रे **अभियाति** उपरियाति ।
उत्तराभिस्तिसृभिः ऋग्भिः ये वध्वश्चन्द्रमित्येताभिः
तत्र रथेन गच्छन्नुपरियाति ।
मन्त्रास्त्वश्वादिगमनेऽपि वक्तव्याः गमनार्थत्वात्तेषां, नेत्यन्ये ।
मन्त्रलिङ्गात् त्रित्वनियमः ।
त्रयाणामन्ते गमनारम्भः ॥२५॥

## गृह्यतात्पर्यदर्शनम्
"ये वध्वश्चन्द्रम्" इति तिसृभिर्व्यवस्तीर्णे सूत्रे **अभियाति** उपरिगच्छति ॥२५॥
