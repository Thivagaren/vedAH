+++
title = "२० ०७"

+++
## सूत्रम्
ओदनपिण्डं संवृत्य पर्णपुटेऽवधायोत्तरेण यजुषा वृक्ष आसजति ।

## अनाकुला
अथ तस्यैवोदनात् **पिण्डं* उभाभ्यां हस्ताभ्यां **संवृत्य** दृढं कृत्वा पर्णैस्स्यूतैः कृते **पुटेऽवधाय** तं शिक्ये
कृत्वोत्तरेण यजुषा "नमो निषङ्गिण इषुधिमते", इत्यनेन वृक्ष **आसजति** अवसम्बयति ॥७॥

## गृह्यतात्पर्यदर्शनम्
अथ होमबलिशेषेभ्यः त्रिभ्य ओदनेभ्य उपादाय **पिण्डं** संवर्तयति सुदृढं करोति ।
शेषाणां प्रतिपत्त्यपेक्षत्वात् ।
केचित्—जयन्तस्योदनादिति ।
ततस्तं पिण्डं पर्मपुटेऽवधायो**त्तरेण यजुषा** "नमो निषङ्गिण इषुधिमते" इत्येतावतैव मन्त्रसमाम्नायगतेन वृक्षे कस्मिंश्चिद् **आसजति** शिक्ये
कृत्वावलम्बयति ॥७॥
