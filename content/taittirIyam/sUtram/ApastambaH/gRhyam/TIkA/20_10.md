+++
title = "२० १०"

+++

## प्रस्तावः
अथ प्रधानहोमकाल एव यत्कर्तव्यं तदाह—

## सूत्रम्
अभित एतमग्निं गास्स्थापयति यथैना धूमः प्राप्नुयात् ।

## अनाकुला
**एतं** हूयमानमग्निमभितो **गाः** आत्मीयाः यथा **स्थापयति** स्थापने **एना गाः धूमः प्राप्नुयात्** ।
अनुवातं समीप इत्यर्थः ।
प्रधानहोमकाले च... तदर्थमेवैतमित्युक्तं एतं हूयमानमग्निमिति ॥१०॥

## गृह्यतात्पर्यदर्शनम्
**एतं ** होमार्थम्**अग्निमभितः** होमाग्नेस्समीप इत्यर्थः ।
**गाः** स्वकीयास् **स्थापयत्य्** अनुवातं, **यथैना** गा होमधूमः **प्राप्नुयात्** ।
केचित्— गोशान्त्यर्थमपीदं कर्मेत्यत्रैतत् ज्ञापकमिति ॥१०॥
