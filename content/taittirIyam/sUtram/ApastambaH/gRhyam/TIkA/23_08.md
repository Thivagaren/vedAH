+++
title = "२३ ०८"

+++
## सूत्रम्
यद्येनं वृक्षात्फलमभिनिपतेद्वयो वाऽभिविक्षिपेदवर्षतर्क्ये वा बिन्दुरभिनिपतेत्तदुत्तरैर्यथालिङ्गं प्रक्षालयीत।

## अनाकुला
**एनं **स्नातकं** वृक्षात् **प्रच्युतफलं** यद्यभिनियतेत्**शिरसि प्रदेशान्तरे वा ।
**वयः**पक्षी काकादिः एनमभिविक्षिपेत्शिरसि प्रदेशान्तरे वा ।
यदि वा अवर्षतर्क्ये वर्ष यत्र न तर्क्येत तस्मिन् काले देशे वा **बिन्दुः** अपां स्तेकः अभिनिपतेत्तदङ्गं **उत्तरैः** "यदि वृक्षादि"त्यादिभिः यथालिङ्गं अद्भिः प्रक्षालयेत् ।
"यदि वृक्षा"जिति फलस्य ।
"ये पक्षिणं" इति वयसः ।
"दिवो नु मा बृहतऽइति बिन्दोः ।
यथालिङ्गवचनं त्रयेऽपि मन्त्राः एकस्मिन्निमित्ते मा भूवन्निति ।
तीर्थाद्यतिक्रमवत्स्यात्प्रसङ्गः, विधेर्वलीयस्त्वात् ॥८॥

## गृह्यतात्पर्यदर्शनम्
**यद्येनं **द्विजं** वृक्षात्फलं अभि ** उपरि नीचैरकस्मात्पतेत्, यदि वा वयः पक्षी पक्षाभ्यामेनम** भिविक्षिपेत् **उपरि पक्षवातेन धुनुयात्, यदि** वा अवर्षतर्क्ये** अभ्रशून्ये नभसि तस्माद्दिन्दुरपां स्तोकः अभिनिपतोत्, व्याख्यातम् ।
तत्फलनिपातादिभिरुपहतं शरीराङ्गमुत्तरैर्मन्त्रैर्यथालिङ्गं प्रक्षालयीत ।
तत्र"यदि वृक्षात्" इति फलाभिपाते,"ये पक्षिणः" इति वयोऽभिविक्षेपे,"दिवो नु मा बृहतः" इति बिन्द्वभिनिपाते ।
यथालिङ्गमिति तु वचनमेकैकस्मिन्निमित्ते त्रिभिस्त्रिभिः प्रक्षालनं मा भूदिति ॥९॥
