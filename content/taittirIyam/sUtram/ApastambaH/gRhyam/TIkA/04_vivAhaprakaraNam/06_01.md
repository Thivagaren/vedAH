+++
title = "०६ ०१"

+++
## सूत्रम्
नावमुत्तरयाऽनुमन्त्रयते।

## अनाकुला
अथ यदि पथि नावा तार्या नदी वापी वा स्यात्तत्र **नावम्** उत्तरयर्चा "अयं नो मह्याः पारं स्वस्ति" इत्येतया **अनुमन्त्रयते**
अनुमन्त्रयेतेत्यर्थः ।
पृष्ठतः स्थित्वा अनुवीक्ष्य मन्त्रोच्चारणमनुमन्त्रणम् ।
कृतेऽनुमन्त्रणे वरो वधूश्च तामारोहतः ॥१॥

## गृह्यतात्पर्यदर्शनम्
यदि पथि नदी नावा तरितव्या स्यात्, तदा वरः "अयं नो मह्याः पारम्" इत्येतया नावमनुमन्त्रयते ।
ततस्तामुभावग्निना सहारोहतः ॥१॥
