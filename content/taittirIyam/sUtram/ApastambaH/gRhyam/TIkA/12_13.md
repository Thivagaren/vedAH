+++
title = "१२ १३"

+++
## सूत्रम्
उदितेषु नक्षत्रेषु प्राचीमुदीचीं वा दिशमुपनिष्क्रम्योत्तरेणार्धर्चेन दिश उपस्थायोत्तरेण नक्षत्राणि चन्द्रमसमिति।

## अनाकुलावृत्तिः
ततः उत्तरेणार्धर्चेन "देवीष्षडुर्वीर्" इत्यनेन प्राङ्मुखः प्राञ्जलिः सर्वा दिशो मनसि कृत्वा मन्त्रान्तेन प्रदक्षिणमावृत्य समनुवीक्षते ।
षडेव दिशः। षडुर्वीरिति लिङ्गात् ।
प्राच्याद्याश्चतस्रः ऊर्ध्वा अधरा चेति ।
तत **डत्तरेणा**र्धचेन "मा हास्मही"त्यनेन **नक्षत्राणि चन्द्रमसं** च सहोपतिष्ठते ॥१३॥

## गृह्यतात्पर्यदर्शनम्
इदं च व्याख्यातम् ॥१२॥
**उत्तरेणार्धचेन** "देवाष्षडुर्वीः" इत्यनेन **दिशः** अवाचीषष्ठा **उपस्थाय, उत्तरेण** "मा हास्महि" इत्यर्र्धचेन **नक्षत्राणि चन्द्रमसं** चोपतिष्ठते ।
श्रुतिबलाच्च "मा हास्महि" इत्यत्र नक्षत्राणीत्यध्याहृत्य तानि प्रकाश्यान्येव ॥१३॥
