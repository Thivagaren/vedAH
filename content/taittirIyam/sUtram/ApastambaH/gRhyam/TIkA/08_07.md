+++
title = "०८ ०७"

+++
## सूत्रम्
एतदहर्विजानीयाद्यदहर्भार्यामावहते।
## अनाकुला
**एतदहः**एतन्नक्षत्रम् ।
**विजानीयात्**न विस्मरेत् ।
**यदहः **यस्मिन्नक्षत्रे भार्या** आवहते**तत्कुलादानयति ।
यस्मिन्नक्षत्रे पाणिग्रहणं कृतं तत्न विस्मर्तव्यमित्यर्थः ।
आवहत इत्यनेनादिपाणिग्रहणं विवक्षितम् ।
अविस्मरणोपदेशे प्रयोजनं संवत्सरे संवत्सरे तस्मिन्नक्षत्रे कर्मविशेषः ।
कः पुनरसौ ? "यच्चैनयोः प्रियं स्या"दि (आप.ध.२१७) त्यादि सामयाचारिकेषूपदिष्टः ।
न चासौ विधिः ।
पार्वणविशेषो यदि स्यात्तस्योपचारः पार्वणेन व्याख्यात इत्येतदसम्जसं स्यात् ।
अथ स विधिरेवेह कस्मान्नोपदिश्यते? उच्यते इहोपदेशे प्रकरणाद्विवाहाङ्गत्वं विज्ञायेत ।
ततश्च शम्यादयोऽपि विवाहधर्माः स्युः किञ्चि सर्वचरणार्थः तत्रोपदेशः ॥६॥

## गृह्यतात्पर्यदर्शनम्
यस्मिन्नहनि गृहप्रवेशनादि स्थालीपाकान्तं कर्म करोति त **देतदहरवधित्वेन** विजानीयात्तत आरभ्य त्रिरात्रमुभयोरधश्शय्योत्यादिकर्तुम् ।
केचित्यस्मिन्नक्षत्रे व्वाहेऽभूत्तस्य न विस्मरेत् ।
धर्मशास्त्रे"श्वोभूते स्थालीपाकः" (आप.ध.२११०) इप्युपदिष्टकर्म प्रतिसंवत्सरं कर्तुम् ।
तस्यचेहोपदिष्टस्य तत्रोपदेशः कथं विवाहाङ्गत्वं शम्याश्च मा भूवन्, सर्वचरणार्थता च कथं स्यादिति ।
प्रकृतत्वादेव च स्थालीपाकादारभ्य त्रिरात्रमुभयोरधश्शय्येत्यादि भविष्यतीति ।
तन्न- यथोक्तकर्मान्तरे विधेरेव निरस्तत्वात्"पार्वणेन" (आप.गृ.७२३) इत्यत्र ॥७॥
