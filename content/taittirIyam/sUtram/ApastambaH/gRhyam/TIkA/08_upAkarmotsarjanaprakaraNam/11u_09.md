+++
title = "११उ ०९"

+++

## सूत्रम्

प्राचीमुदीचीं वा सगणो दिशमुपनिष्क्रम्य यत्रापः पुरस्तात् सुखाः सुखावगाहा अवकिन्यः शङ्खिन्यः तासामन्तं गत्वाभिषेकान् कृत्वा सुरभिमत्याब्लिङ्गाभिर्वारुणीभिर्हिरण्यवर्णाभिः पावमानीभिरिति मार्जयित्वाऽन्तर्जलगतोऽघमर्षणेन त्रीन् प्राणायामान् धारायित्वोत्तीर्याचम्योपोत्थाय दर्भानन्योन्यस्मै सम्प्रदाय शुचौ देशे प्राक्कूलैर्दर्भैरासनानि कल्पयन्ति ॥९॥

## अनाकुलावृत्तिः
**सगण** सशिष्यः **यत्रापः पुरस्तादिति** यत्र देशे पूर्वस्यां दिशि अपः पश्यतीत्यर्थः ।
**सुखाः** सुखस्पर्शाः ।
**सुखावगाहाः** सुतीर्थाः
यास्ववका भवन्ति ताः **अवकिन्यः** तथा **शंखिन्यः तासामन्तं** समीपं **गत्वा** अभिषेकान् कुंभैः कृत्वा ततः **सुरभिमत्या** दधिक्राव्ण्ण **इत्येतया**ब्लिङ्गाभिः "आपोहि ष्ठा मयो भुव" इति तिसृभिः **वारुणीभिः** अवते हेड उदुत्तममिमं मे वरुण तत्वायीमीत्येताभिः
**हिरण्यवर्णीयाभिः** "हिरण्यवर्णाश्शुचयः पावका" इति चतसृभिः **पावमानीभिः** पवमानः सुवर्जन, इत्येतेनानुवाकेन **मार्जयित्वा**
अभ्युक्ष्य प्रतिम्त्रं क्रियाभ्यावृत्तिः प्रतिपादमित्यन्ये ।
ततोऽन्तर्जलगतः जलस्यान्तर्निमग्नो ऽघमर्षणेन तृचेन "ऋतं च सत्यं च" इत्यघमर्षणदृष्टेन **त्रीन् प्राणायामान्** धारयति ।
सर्वत्र सगण इत्येव ।
अप्सु निमज्यैतमनुवाकं सकृज्जपति स एकः प्राणायामः ।
एवं त्रिर्धारयित्वोत्तीर्य गृह्यान्तरदर्शनात् प्रक्षालितोपदातान्याक्लिष्टानि वासांसि परिधायाचम्योत्थाय द्वौ संभूय **दर्भानन्योन्यस्मै संप्रदाय** ततः शुचौ देशे उदकान्त एव स्थण्डिलानि पृथक्कृत्वा दर्भैः प्रागग्रैः **आसनानि कल्पयन्ति** ॥९॥
केभ्यः? देवेभ्यः पितृभ्यः ऋषिभ्यश्च ।
