+++
title = "०४ ०६"

+++
## सूत्रम्
प्राप्ते निमित्त उत्तरां जपेत् ।

## अनाकुला
वध्वा स्वबन्धूनां च रोदनं **निमित्तं** जीवा ँ रुदन्तीति लिङ्गात् ।
उत्तरामृचं "जीवा ँ रुदन्ती"त्येताम्, सर्वत्र समावेशनान्ते विवाहकर्मण्यस्मिन्निमित्तेऽयं जपो भवति ।
निमित्तावृत्तौ मन्त्र आवर्तते ॥६॥

## गृह्यतात्पर्यदर्शनम्
जीवाँ रुदन्ती"ति मन्त्रलिङ्गानुरूपे निमित्ते प्राप्ते मात्रादिभिः कन्यकया वा अन्योन्यवियोगचिन्तया रोदने कृते इमामृचं जपेत् ॥६॥
