+++
title = "०१ ०४"

+++
## सूत्रम्  
प्रदक्षिणम्।


## अनाकुला  
प्रदक्षिणं च तानि कर्तव्यानि दक्षिणं पाणिं प्रतिगतं प्रदक्षिणम् ।
उदाहरणं परिस्तरणादि ।
ननु–तदिदमुभयमविधेयं, पूर्वमेव श्रौतेषु विहितत्वात् "दैवानी"ति (आप. प. २-१५) तत्रोच्यते, इह मानुषेषु जातकर्मादिष्वप्येतयोः प्रवृत्तिरिष्यते(३)तदर्थमयमारम्भः ।


## गृह्यतात्पर्यदर्शनम्  
कार्याणीत्येव सम्बन्धः ।
इदं तु प्रादक्षिण्यं पाकयज्ञेषु तत्कोटिषु च विवाहादिषु परिभाषासिद्धमपि(४)
तद्व्यतिरिक्तगार्ह्यार्थं विधीयते ।
"तथापवर्गः" (आप.गृ.१–६.) इति चेत्थमेव ॥
