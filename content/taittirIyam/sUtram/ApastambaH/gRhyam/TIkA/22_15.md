+++
title = "२२ १५"

+++
## सूत्रम्
उत्तरेण यजुषाऽधिरुह्योत्तरया प्राचीमुदीचीं वा दिशमभिप्रयाय यथार्थं यायात्।

## अनाकुला
ततः **उत्तरण यजुषा** "अध्वनामध्वयत्" इत्येन ।
रथं स्वमधिरोहति ।
ततः उत्तरयर्चा"अयं वामश्विमा रथ" इत्येतया ।
प्रचीमुदीचीं वा दिशमभिप्रपाद्य **यथार्थ यायात्** यत्र प्रयोजनं तत्र गच्छेत् ।
अधीरुह्येति दीर्घपाठश्छान्दसः ।
एताद्विधानं क्रयादिलब्धस्यापि रथस्य प्रथमारोहणे भवति ।
द्वितीयादिषु तु न भवति ।
लब्ध्वेति वचनात् ॥१५॥

## गृह्यतात्पर्यदर्शनम्
तेन(ततः) **उत्तरेण** "अध्वनामध्वपते" इत्यनेन यजुषा रथं स्वयमधिरुह्य ।
दीर्घश्छान्दसः ।
**उत्तरया**"अयं वामश्विनौ" इत्येतया ।
**प्राचीमुदीचां वा दिशमभ्प्तयाय **प्रस्थायादृष्टार्थ, ततो ** यथार्थ **प्रयोजनानुसारेण** यायान्**गच्छेत् ॥१५॥
केचित्लब्ध्वेतिवचनात्क्रयादिलब्धस्यापि रथादेः प्रथमारोहणे विधिरयं भवतीति ।
नैतत्- प्रकृतयाच्ञादिना लब्धरथादिविषयत्वेनैवास्य वाक्यस्यार्थवत्त्वोपपत्तेः,"याच्ञया रथादीनि लब्ध्वा" इति भाष्यविरोधाच्च ॥१५॥
