+++
title = "१६ १४"

+++
## सूत्रम्
संवत्सरं गोदानव्रत(२)मेक उपदिशन्ति।

## अनाकुला
कृतगोदानस्यापि तच्छेषतया **संवत्सरं** व्रतचरण**मेक** आचार्या **उपदिशन्ति** ।
चौलगोदानेऽयं विकल्पः ।
अग्निगोदाने तु काण्डोपाकरणातिदेशात् नित्यमेव यदा व्रतचर्या तदा वरदानादूर्ध्वं देवतोपस्थानं पूर्ववदन्ते, विसर्गश्च पूर्ववदेव ॥१४॥

## गृह्यतात्पर्यदर्शनम्
अधीतेऽपि वेदे, अवश्यं **संवत्सरं गोदानव्रतं** ब्रह्मचर्यं चरितव्यमि**त्येक उपदिशन्ति;** वैकल्पिकमित्यर्थः ॥१४॥
