+++
title = "१४ ०२"

+++
## सूत्रम्
ब्राह्मणान्भोजयित्वाशिषो वाचयित्वाग्नेरुपसमाधानाद्याज्यभागान्तेऽन्वारब्धायामुत्तरा आहुतीर्हुत्वा जयादि प्रतिपद्यते।

## अनाकुला
तत्र पूर्वेद्युर्नान्दीश्राद्धम् ।
अथ तस्मिन्नहनि **ब्राह्मणान् भोजयित्वा** तैर्भुक्तवद्भिः **आशिषो वाचयित्वा** अग्नेरुपसमाधानादि प्रतिपद्यते सकृत्पात्राणि शलल्यादयश्च सह शम्यः ॥२॥
अष्टौ प्रधानाहुतयो"धाता ददातु नो रयिम्" इति चतस्रो"यस्त्वाहृदा कीरिणे"ति चतस्रः ॥३॥

## गृह्यतात्पर्यदर्शनम्
इह ब्राह्मणभोजनाशीर्वचनयोर्विधानं उपनयनवत्क्रमार्थम् ।
पात्रासादनकाले तु यथार्थ शलल्यादीनि सकृदेवासाद्यानि ।
शम्याश्च परिध्यर्थे ।
**उत्तराः**"धाता ददातु नो रयिम्" इति चतस्रो"यस्त्वा हृदा कीरिणा" इति चतस्र इत्यष्टौ ।
शेषं सुगमम् ॥२॥
