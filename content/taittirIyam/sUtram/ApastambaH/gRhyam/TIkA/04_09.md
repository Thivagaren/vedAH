+++
title = "०४ ०९"

+++
## सूत्रम्
अथैनामुत्तरया दक्षिणे हस्ते गृहीत्वाग्निमभ्यानीयापरेणाग्निमुदगग्रं कटमास्तीर्य तस्मिन्नुपविशत उत्तरो वरः।

## अनाकुला
अथ सन्नहनानन्तरं"यत्र क्वचाग्निम्" इत्यादिकल्पेनाग्निं प्रसाधयति ।
मथित्वा श्रोत्रियागाराद्वाहृत्य ततो वधूमग्निमभ्यानयति ।
उत्तरयर्चा"पूषात्वेत" इत्येतया ।
आनयनमन्त्रोऽयम् ।
हस्तग्रहणं तु तूष्णीमेव ।
उदगग्रवचनं दक्षिणाग्रनिवृत्त्यर्थम् ॥९॥

## गृह्यतात्पर्यदर्शनम्
अथशब्द उक्तार्थः अर्थकृत्यप्रतिषेधार्थ इति ।
**एनां ** वधूं** दक्षिणे हस्ते गृहीत्वा, उत्तरया**"पूषा त्वेतो नयतु" इत्येतया
**अग्निमभ्यानीया**ग्न्यभिमुखमानयति- नयत्विति मन्त्रलिङ्गात् ।
व्यवहितेऽपि नयने विनियोगात् **अपरेणाग्निम्** अग्नेरदूरेणऽपस्चादुगग्रं **कटमास्तीर्य, तस्मिन्** कटे युगप **दुपविशतः,** यतोत्तरो **वरो** दक्षिणा वधूः ॥९॥
