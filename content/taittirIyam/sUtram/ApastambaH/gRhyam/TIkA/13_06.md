+++
title = "१३ ०६"

+++
## सूत्रम्
प्रक्षालयितारमुपस्पृश्योत्तरेण यजुषात्मानं प्रत्यभिमृशेत्।

## अनाकुला
तथा स्वेन हस्तेनावनेक्तुः पाणी संस्पृशे (बौ.गृ१२)दिति कल्पान्तरम् ।
**उत्तरेण यजुषा**"मयि महः" इत्यनेन प्रतीचीन मभिमर्शनम् ।
तच्च हृदयदेशे भवति ।
आत्मनः स्थानं हि तत् ॥६॥

## गृह्यतात्पर्यदर्शनम्
ततः प्रक्षालितपादस्तं प्रक्षालयितारं पाणावुपस्पृश्य"मयि महः" इति यजुषा आत्मानं हृदयदेशे प्रत्यभिमृशेत्प्रतिलोमेन पाणिना स्पृशेत् ।
ततोऽपामुपस्पर्शनम् ॥६॥
