+++
title = "२२ ०६"

+++
## सूत्रम्
पिष्टान्नमुत्तरया।
## अनाकुला
पिष्टेन कृतमन्नं तस्य पयसि श्रपणमुत्तरयर्चा"उक्थ्यश्चे"त्येतया जुहोति ॥७॥

## गृह्यतात्पर्यदर्शनम्
पिष्टेन कृतमन्नं पिष्टान्नं पयसि शृतं प्रसिद्धम् ।
तदुत्तरया"उक्थ्यश्च" इत्यनया जुहोति ।
इह ब्राह्मणभोजनाद्यर्थमवश्यं पिष्टान्नं श्रपयितव्यम् ।
शृताच्च होमार्थ भेदेन पूर्वमेवोद्धरणम् ।
मांसौदनस्य पिष्टान्नस्य च पार्वणवत्स्वकीयोऽवदानधर्मः ।
पलाशपर्ण चेह वपाहोममात्रे ।
अन्यद्दर्व्यैव ॥६॥
