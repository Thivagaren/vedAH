+++
title = "१७ १०"

+++
## सूत्रम्
तस्मिन्नुत्तरेण यजुषा चतुर उदकुम्भानानयति।

### अनाकुलावृत्ति
**उत्तरेण यजुषा**"अरिष्टा अस्माकम्" इत्यनेन ।
प्रतिकुम्भं मन्त्रावृत्तिः ।
तत्र चतुर्भिर्वा कुम्भैः पृथगानयनमेकेनैव वाथ पुनः पूरयित्वा, यथा–"तिस्रः स्रु च उत्सिच्ये"ति ॥१०॥
________________________


### गृह्यतात्पर्यदर्शनव्याख्या 
**तस्मिन्** उदधाने **उत्तरेण** "अरिष्टा अस्माकं" इत्यनेन **यजुषा चतुर उदकुम्भानानयति ।**
प्रतिकुम्भं मन्त्रावृत्तिः, द्रव्यभेदेन प्रकाश्यक्रियाभेदात् ।
यत्र पुनर्मधुपर्कप्राशनादौ आवृत्तिविधिस्तस्या एव क्रियायाः, तत्र सकृदेव मन्त्रः ॥१०॥
