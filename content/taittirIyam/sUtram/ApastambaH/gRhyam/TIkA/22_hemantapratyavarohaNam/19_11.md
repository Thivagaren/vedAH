+++
title = "१९ ११"

+++
## सूत्रम्
सँहायोत्तराभ्यां पृथिवीमभिमृशन्ति ।

## अनाकुला
एवं संविश्य किञ्चित् सुप्त्वा **संहाय** सम्पूर्वो जहातिः शयनादुत्थायासने दृष्टः, "कलिश्शयानो भवति संजिहानस्तु द्वापर" इति ।
(ऐतरेय ब्रा.पं.७)उत्त्थायाचम्यो**त्तराभ्यां** ऋग्भ्यां "स्योना पृथिवि" "बडित्थे"त्येताभ्यां पृथिवीमभिमृशेयुः ॥११॥


## गृह्यतात्पर्यदर्शनम्
**संहाय** सङ्गता एव शयित्वा, न पुनः पृथक्पृथक् । ततस्स्वस्तरादवरुह्य **उत्तराभ्याम्** ऋग्भ्यां **पृथिवीमभिमृशन्ति**।
अत्र च मन्त्रोच्चारणयोग्यानामेव, न त्वमन्त्रवतामपि वाचनम् ॥११॥
