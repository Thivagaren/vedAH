+++
title = "२३ ०४"

+++
## प्रस्तावः
अथ यदा परपुरुषशङ्काऽपैति तदा स्वशुक्लसम्भवसिध्यर्थे भैषज्यमुच्यते—

## सूत्रम्
सिद्ध्यर्थे बभ्रुमूत्रेण प्रक्षालयीत ।

## अनाकुला
**सिध्यर्थे** कार्यसिद्धेः प्रार्थनायां उपभोगयोग्यत्वे चिकीर्षित इत्यर्थः ।
तदा **बभ्रुमूत्रेण** सम्बाधस्य **प्रक्षालनं** कर्तव्यम् ।
इदमत्र भैषज्यमित्यर्थः ।
बभ्रूः कपिलवर्णा गौः ॥४॥

## गृह्यतात्पर्यदर्शनम्
कपिलायाः गोमूत्रेण प्रक्षालयीत सम्बाधम् ॥४॥
