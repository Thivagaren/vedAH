+++
title = "११उ ०८"

+++


## सूत्रम्
तैषीपक्षस्य रोहिण्यां पौर्णमास्यां वोत्सर्गः ॥८॥

## अनाकुलावृत्तिः
एवमुपाकृत्यानध्यायवर्ज वेदं काण्डं वाऽरण्येऽनुवाक्यानि परिहाप्याधीयानस्य **रोहिण्यामुत्सर्गः** कर्तव्यः ।
**पौर्णमास्यां वा** तैषीपक्षस्यैव ।
तत्रास्मिन्कर्मणि होमोऽपि भवति ।
कथं भवति ? उपाकरणवत् समानविधानादुपाकरणवद् गृहे हुत्वैव क्षम्यमाणं कर्म प्रतिपद्यते ।
हिरण्यकेशिनां तु तर्पणादूर्ध्वं उदकान्ते होमः ॥८॥
