+++
title = "१४ ०५"

+++
## सूत्रम्
उत्तरयोः पूर्वा साल्वानां व्राह्मणानामितरा।

## अनाकुला
**उत्तरयोः **ऋचोः या** पूर्वा**"यौगन्धरि"त्येषा ।
सा **साल्वानां** सीमन्तकर्मणि गाथा साल्वदेशनिवासिनां अस्यामृचि गानं कर्तव्यमित्यर्थः ।
स देशो यमुनातीरे भवति ।
वैश्याश्च तत्र भूयिष्ठं भवन्ति ।
तेषामेव राजा यौगन्धरिः ॥६॥
इतरा"सोम एव नो राजे"त्येषा ।
न सर्वेषां ब्राह्मणानामपि तु साल्वानाम् ॥५॥

## गृह्यतात्पर्यदर्शनम्
**उत्तरयोः**ऋचोः वीणागाथिनौ गायेताम् ।
केषां कतरा गाथा? इत्यत आह**पूर्वेति ।
पूर्वा**ऽयौगन्धरिः"इत्येषा ।
साल्वदेशीयानां त्रयाणां वर्णानामपि गाथा- "सालवीः" इत्यविशेषलिङ्गात् ।
अन्यदेशवासिनां **ब्राह्मणानामितरा** "सोम एव नो राजा" इत्येषा ।
क्षत्रियवैश्यानां तुऽसोमोमएव नो राजावतु मानुषीः प्रजाः (आश्व.गृ.११२७) इत्याश्वलायनीये दृष्टायां सार्ववर्णीक्या मृचि गानं कर्तव्यम् ।
न तु गानाभावः ।
गायतमित्यविशेषेण संशासनविधानात् ।
केचित्साल्वानामपि ब्राह्मणानामितरेति ॥५॥
