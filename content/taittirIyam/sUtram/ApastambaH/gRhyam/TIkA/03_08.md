+++
title = "०३ ०८"

+++
## प्रस्तावः
किमर्थमित्यत आह

## सूत्रम्
तया वरमतिथिवदर्हयेत्।

## अनाकुला
या विवाहे गौः तया वरमतिथिवत्पूजयेत् ।
अतिथिवदिति वचनात्मधुपर्केण च ।
"गोमधुपर्करहो वेदाध्याय"(आप.ध.२८५) इति वचनात् ॥७॥

## गृह्यतात्पर्यदर्शनम्
**तया ** विवाहस्थाने सन्निधापितया गवा, न त्वनन्तरोक्तया,** वरमतिथिवत् ** अतिथिं यथा तथा** अर्हयेत्** पूजयेत् ।
**तया** हविरुत्पत्तिद्वारेणोत्सर्गद्वारेण वा ङ्गभूतया युक्तेन मधुपर्केण वरमवोदाध्यायिनमपि पूजयेदित्यर्थः ॥८॥
