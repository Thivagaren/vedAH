+++
title = "१३ ०७"

+++
## सूत्रम्
कूर्चाभ्यां परिगृह्य मृन्मयेना'र्हणीया आप' इति प्राह ।

## अनाकुला
ततः प्रदाता मृण्मये पात्रे उपनीता अपः **कूर्चाभ्याम्** अधस्तादुपरिष्टाच्च **परिगृह्य "अर्हणीया आप" इति प्राह** निवेदयति ।
पुष्पाक्षतैस्संयुक्ता इति कल्पान्तरम् ॥७॥

## गृह्यतात्पर्यदर्शनम्
अथार्हयिता मृन्मये पात्र अर्हणार्थाः पुष्पाक्षतसंयुक्ताः अप आनीय, कूर्चाभ्यामधस्तादुपरिष्टाच्च **परिगृह्य** "अर्हणीया आपः" इति प्राह ॥७॥
