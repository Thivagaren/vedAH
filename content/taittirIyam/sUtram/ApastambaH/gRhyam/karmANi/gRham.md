---
title: गृहम्
unicode_script: devanagari

status: to_memorize
practice_weight: 0
---

हरदत्तो [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n161/mode/2up) ।

## निर्माणम्
+++("काम्यम् । अतोऽक्रियायां न दोषः ।" इति हरदत्तः।)+++
दक्षिणा-प्रत्यक्+++(=पश्चिम)+++-प्रवणम्+++(=निम्नम्)+++ अगरावकाशम् +++(खनित्रेण)+++ उद्धत्य, पालाशेन शमीमयेन वोदूहेनैतामेव दिशम् उत्तरया+++(="यद्भूमेः क्रूर"मित्येतया)+++ +उदूहति ॥ एवं त्रिः ॥  

यद् भूमेः॑ क्रू॒रं तद् इ॒तो ह॑रामि॒,  
परा॑ची॒न् निर्ऋ॑तिं॒ निर्वा॑हयामि ।  
इ॒द२ꣳ श्रेयो॑ ऽव॒सान॒म्+++(=स्थानम्)+++ आग॑न्म+++(=आगतवन्तो)+++ देवा॒,  
गोम॒द् अश्वा॑वद् इ॒दम् अ॑स्तु॒ प्र भूम॑ ।
__________________

### स्थूणावधानम्
<div class="js_include" url="/saMskAra/mantraH/lokAntaram/Rk/syonA_pRthivI/"  newLevelForH1="2" includeTitle="true"> </div>  

+++(समं यथा तथा)+++ कॢप्तम् उत्तरय+++("स्योना पृथिवी")+++ +अभिमृश्य  
प्रदक्षिणं स्थूणागर्तान् खानयित्वा+++(नकारस्छान्दसः)+++  
ऽभ्यन्तरं+++(=बहिरारभ्य मध्ये यथा समाप्यत इति हरदत्तः, विपरीतम् इति सुदर्शनसूरिः)+++ पाँसून् उदुप्य +++(=उद्धत्य)+++  

#### मन्त्रः - द्वारस्थूणामन्त्रणम्
उत्तराभ्यां+++(=इहैव तिष्ठे)+++ दक्षिणं द्वारस्थूणाम् अवदधाति ३  

__________________
इ॒हैव ति॑ष्ठ॒ निमि॑ता॒+++(=निखाता)+++  
+++(तक्षकृत-)+++तिल्व॑ला+++(=तिलकवती)+++ स्या॒द् इरा॑+++(=अन्न)+++वती ।  
मध्ये॒ ताल्प्य॑स्य+++(=गृह्यस्य [द्वारस्य])+++ तिष्ठा॒न्+++(त्)+++  
मा त्वा॒ प्राप॑न्न् अघा॒यवः॑ ।  

आ त्वा॑ कुमा॒रस् तरु॑ण॒  
आ व॒त्सो जग॑ता स॒ह ।  
आ त्वा॑ परि॒स्रुतः॑+++(=सुरायाः → घृतस्य)+++ कु॒म्भा  
आ द॒ध्नः कल॑शीर् +++(मन्थनार्थम्)+++ अयन् ।  
__________________

एवमितराम् +++(सव्य-द्वारस्थूणाम्)+++४

### वंशाधानम्
यथाखातम् इतरा +++(वंशस्तम्भान्)+++ अन्ववधाय  
वँशम् आधीयमानम् उत्तरेण यजुषा +++(="ऋतेन स्थूणौ")+++ ऽभिमन्त्रयते ५

ऋ॒तेन॒ स्थूणा॑व्+++(=स्तम्भम्)+++ अ॒धिरो॑ह व॒ꣳ॒शो  
ऽग्रो वि॒राज॒न्न् अप॑सेध शत्रून्॑ ।  


### सिद्धागाराभिमन्त्रणम्
+++(अगारम्)+++ सम्मितम्+++(=संकॢप्तं)+++ उत्तरैर्+++(="ब्रह्म च ते क्षत्रम्")+++ यथालिङ्गम् +++(अभिमन्त्रयते)+++६

ब्रह्म॑ च ते क्ष॒त्रञ् च॒ पूर्वे॒ स्थूणे॑ अ॒भिर॑क्षतु ।  
य॒ज्ञश् च॒ दक्षि॑णाश् च॒ दक्षि॑णे [स्थूणे॑ अ॒भिर॑क्षतु]।  
इ॒षश् चो॒र्जश् +++(शारदौ मासौ)+++ चाप॑रे [स्थूणे॑ अ॒भिर॑क्षतु]।  
मि॒त्रश् च॒ वरु॑ण॒श् चोत्त॑रे [स्थूणे॑ अ॒भिर॑क्षतु]।  
ध॒र्मस् ते॒ स्थूणा॑राजः॒  
श्रीस् ते॒ स्तूपः॑+++(=पृष्ठवंशः)+++ ।+++(५)+++  


## प्रवेशविधिः

### अग्निस्थापनम्
#### उद्दीपनम्
पालाशं शमीमयं वेध्मम् +++(औपासनाग्नाव्)+++ आदीप्योत्तरयर्चा +++("उद्ध्रियमाण"इत्येतया पञ्चपादया)+++ ऽग्निम् उद्धृत्य  

उ॒द्ध्रि॒यमा॑ण॒ उद्ध॑र पा॒प्मनो॑ मा॒  
यद् अवि॑द्वा॒न् यच् च॑ वि॒द्वाꣳश् च॒कार॑ ।  
+++(रात्रौ प्रवेशे)+++ अह्ना॒ यद् एनः॑ कृ॒तम् अ॑स्ति पा॒पꣳ  
+++(अहनि प्रवेशे)+++ रात्र्या॒ यद् एनः॑ कृ॒तम् अ॑स्ति पा॒पꣳ  
सर्व॑स्मा॒न् मोद्धृ॒तो +++(त्वम्)+++ मु॑ञ्च॒ तस्मा॑त् ।  


__________________
#### अगारप्रतिपादनम्
उत्तरेण यजुषा +++("इन्द्र स्य गृहा वसुमन्तो वरूथिनः")+++ ऽगारं प्रपाद्य  

इन्द्र॑स्य +++(मम)+++ गृ॒हा वसु॑मन्तो वरू॒थिन॒स्+++(=गृह[+अवयवा])+++ -  
तान् अ॒हꣳ सु॒मन॑सः॒ प्रप॑द्ये ।  


__________________
#### प्रतिष्ठापनम्
उत्तरपूर्वदेशे ऽगारस्योत्तरया +++("अमृताहुति"मित्यनया)+++ ऽग्निं प्रतिष्ठापयति ७

अ॒मृ॒ता॒हु॒तिम् अ॒मृता॑याञ् जुहोम्य्+++(→स्थापयामि)+++  
अ॒ग्निं पृ॑थि॒व्याम् अ॒मृत॑स्य॒ जित्यै॑ ।  
तया॑ ऽन॒न्तं काम॑म् अ॒हञ् ज॑यानि  
प्र॒जाप॑ति॒र् यं प्र॑थ॒मो जि॒गाय॑  
+अ॒ग्निम् अ॑ग्नौ॒+++(→पृथिव्यां)+++ स्वाहा॑ ।  
+++(इयं वा अग्निर्वैश्वानरः इति श्रुतेः।)+++


### उदधानायतनम्
#### उदधानप्रतिष्ठा
तस्माद् दक्षिणम् उदधानायतनं भवति ८  
तस्मिन् विषूचीन् आग्रान्+++(=सर्वतो-दिक्कान्)+++ दर्भान् संस्तीर्य तेषूत्तरया +++("अन्नपत"इत्येतया)+++ व्रीहियवान् न्युप्य तत्रोदधानं प्रतिष्ठापयति ९  

अन्न॑प॒ते ऽन्न॑स्य नो देहि  
अ॒न॒मी॒वस्य॑+++(=आरोग्यकरस्य)+++ शु॒ष्मिणः॑+++(=बलिनः)+++ ।  
प्रप्र॑ दा॒तार॑न् तारिषः  
ऊर्ज॑न्+++(=अन्नं बलं वा)+++ नो धेहि द्वि॒पदे॒ चतु॑ष्पदे ।

#### उदकुम्भानयनम्
तस्मिन्न् उत्तरेण यजुषा+++("अरिष्टा अस्माक"मित्यनेन)+++ चतुर उद-कुम्भान् आनयति १०  

अरि॑ष्टा अ॒स्माकं॑ वी॒रास् स॑न्तु॒  
मा परा॑ सेचि मे॒ धन॑म् ।+++(र४)+++  

+++(यदि उदधानं दीर्णम्,)+++ दीर्णम् उत्तरया +++("भूमिर्भूमिम् अगात्"इत्येतया)+++ ऽनुमन्त्रयते ११  

भूमि॒र् भूमि॑म् अगान्  
मा॒ता मा॒तर॒म् अप्य् अ॑गात् ।  
भू॒यास्म॑ पु॒त्रैः प॒शुभि॒र्  
यो नो॒ द्वेष्टि॒ स भि॑द्यताम् ।+++(र५)+++  

## होमः
अग्नेर् उपसमाधानाद्य्-आज्यभागान्ते उत्तरा आहुतीर् +++("वास्तोष्पते प्रतिजानीहि, वास्तोष्पते शग्मया, वास्तोष्पते प्रतरणो न एधि, अमीवहा वास्तोष्पत")+++ हुत्वा जयादि प्रतिपद्यते १२  

<div class="js_include" url="/vedAH/Rk/shAkalam/saMhitA/07/055_vAstoShpate_pratijAnIhi/"  newLevelForH1="2" includeTitle="true"> </div>  

<div class="js_include" url="/vedAH/Rk/shAkalam/saMhitA/07/056_01_amIvahA_vAstoShpate/"  newLevelForH1="2" includeTitle="true"> </div>  



### उदकुम्भेन परिषेचनम्
परिषेचनान्तं कृत्वोत्तरेण +++("शिवं शिव"मित्यनेन)+++ यजुषोदकुम्भेन +++(न हस्तेन)+++ त्रिः प्रदक्षिणम् अन्तरतो+++(=न बहिः)+++ ऽगारं निवेशनं+++(=शयनदेशः)+++ वा परिषिच्य 

शि॒व॒ꣳ॒ शि॒वम् ॥

## ब्राह्मणभोजनम्
ब्राह्मणान् भोजयेद् अपूपैस् सक्तुभिर् ओदनेनेति १३