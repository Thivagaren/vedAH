---
title: विवाहः
unicode_script: devanagari

---

## कालः
सर्वऋतवो +++(=मासाः)+++ विवाहस्य शैशिरौ मासौ +++(= माघफाल्गुनौ)+++ परिहाप्योत्तमं च नैदाघम् +++(= आषाढः)+++ १२ +++(अनेन पूर्वपक्षादिनियमाभावः।)+++ सर्वाणि पुण्योक्तानि नक्षत्राणि +++(सर्वापवादत्वात्पुण्याहविधानार्थमिदम् । तथा च रात्र्यपरपक्षयोः विवाहपिरतिषेधः ।)+++१३ … इन्वकाभिः +++(=मृगशिरसि)+++ प्रसृज्यन्ते +++(कन्यार्थं प्रेष्यन्ते)+++ ते वराः प्रतिनन्दिताः १६ … इन्वकाशब्दो मृगशिरसि ४ … मघाभिर्गावो गृह्यन्ते +++(दानार्थम्)+++१ फल्गुनीभ्यां व्यूह्यते +++(= सेनाया इति केचित्, विवाहविशेषेषु कन्याया इत्यपरे)+++ २ यां कामयेत दुहितरं प्रिया स्यादिति, तां निष्ट्यायां दद्यात् प्रियैव भवति, नैव तु पुनरागच्छतीति ब्राह्मणवेक्षो विधिः ३

## कन्या-चयनम्
+++(वरे प्राप्ते)+++ सुप्तां रुन्दन्तीं निष्क्रान्तां वरणे परिवर्जयेत् ११ दत्तां गुप्तां +++(=अदर्शिता)+++ द्योताम् +++(=पिङ्गाक्षी, बभ्रुकेशी वा, विषमदृष्टिर्वा)+++ ऋषभां +++(=ऋषभस्येव शरीरं गतिः शीलं वा यस्यास्सा)+++ शरभां +++(=  शीर्णदीप्तिः, सर्वनीललोम्नी वा, अरूपा वा, केचित्दर्शनीया)+++ विनतां +++(=कुब्जां)+++ विकटां +++(विस्तीर्ण-जङ्घां)+++ मुण्डां मण्डूषिकां +++(=वामनाङ्गा, दग्धाङ्गा वा ।)+++ साङ्कारिकां रातां +++(=रतिशीलां)+++ पालीं +++(=वत्सादीनां पालयित्रीं)+++ मित्रां +++(=बहुमित्रां)+++ स्वनुजां +++(=केचित्वरजन्मसंवत्सर एव पश्चाज्जातेति।)+++ वर्षकारीं +++(=स्वेदशीलामिति केचित्। वराद्वर्षेणाधिका ।)+++ च वर्जयेत् १२ नक्षत्रनामा नदीनामा वृक्षनामाच गर्हिताः १३ सर्वाश्च रेफलकारोपान्ता +++(=गौरी शालीत्याद्या)+++ वरणे परिवर्जयेत् १४ … बन्धुशीललक्षणसम्पन्नामरोगामुपयच्छेत १९ … यस्यां मनश्चक्षुषोर् निबन्धस् तस्यामृद्धिर् नेतरदाद्रियेतेत्येके २१

कन्या-परीक्षा - शक्तिविषये द्रव्याणि प्रतिच्छन्नान्युपनिधाय ब्रूयादुपस्पृशेति १५
नाना बीजानि संसृष्टानि, वेद्याः पांसून्, क्षेत्राल्लोष्टं, शकृच्, छ्मशानलोष्टमिति १६ पूर्वेषामुपस्पर्शने यथालिङ्गमृद्धिः १७ उत्तमं परिचक्षते १८

वर-चयनम् - बन्धुशील-लक्षण-सम्पन्नश् श्रुतवान् अरोग इति वरसम्पत् २०

## विधिः -
तथा मङ्गलानि १४ +++("ब्राह्मणान् भोजयित्वाशिषोवाचयित्वे"त्येवमादीनि स्वशास्त्रप्रसिद्धानि । मङ्गलानि स्नातोऽहतवासा गन्धानुलिप्त, स्रग्वी भुक्तवानित्येवमादीनि नापितकर्माङ्कुरार्पणादीनि लोकप्रसिद्धानि ।)+++ आवृतश्च +++(=प्रसिद्धाः)+++ +आस्त्रीभ्यः प्रतीयेरन् १५

### कन्यालाभः-
## सुहृत्-प्रेषणम्  
सुहृदस् समवेतान् मन्त्रवतो ऽवरान् +++(वरः)+++ प्रहिणुयात् १  तानादितो द्वाभ्यामभिमन्त्रयेत २ +++(कृतप्राणायामोऽवरान् प्रेषयिष्येऽइति सङ्कल्प्य, "प्रसुग्मम्ते"ति द्वाभ्यां वरानभिमन्त्र्य, "यूयममुष्मात्कुलात्मह्यं कन्यां वृणीध्वम्" इति प्रेषयेत् । ततस्ते दुहितृमतो गृहं गत्वा, कन्यां दत्तसगोत्रत्वादिदोषरहितां बन्ध्वादिगुणसम्पन्नां च यत्नतोऽवधार्य, दुहितृमन्तं पित्रीदिकं "गौतमगोत्राय विष्णुशर्मणे वराय भवदीयां कन्यां प्रजासहत्वकर्मभ्यो वृणीमहे"इति ब्रूयुः । ततस्स पित्रादिर् "दास्यामी"ति प्रतिब्रूयात् । ततस्ते प्रत्येत्य, "सिद्धार्ता वय"मिति वरायावेदयेयुः । एतच्च वरप्रेषणाद्यासुरार्षयोरेव, नान्येषु अर्थलोपात् ।)+++

+++(हे सुहृदः)+++  
प्र॒सु॒ग्मन्ता॑+++(=प्रकर्षेण सुष्ठु गन्तारः)+++ धि॒यसा॒नस्य॑+++(=ध्यायमानस्य)+++ स॒क्षणि॑+++(=समाने क्षणे)+++  
व॒रेभि॑र्+++(=श्रेष्ठैः [पथिभिः])+++ व॒राꣳ+++(=वरयितव्यान् [कन्यायाः पित्रादीन्])+++ अ॒भि षु॒ प्रसी॑दत+++(=प्रगच्छत)+++ ।  
अ॒स्माक॒म्+++(=कन्याया मम च, अस्मदो द्वयोश्च इति बहुवचनम्)+++ इन्द्र॑ उ॒भयं॑ जुजोषति॒  
यत् +++(यज्ञेषु)+++ सौ॒म्यस्यान्ध॑सो॒ बुबो॑धति ।  

अ॒नृ॒क्ष॒रा+++(=कंटकशर्करादिरहिताः)+++ ऋ॒जव॑स् सन्तु॒ पन्था॒  
येभि॒स् सखा॑यो॒ यन्ति॑ नो वरे॒यम्+++(=वरणीयं [कन्यायाः पित्रादिकं प्रति])+++ ।  
सम् अ॑र्य॒मा सं भगो॑ नो+++(=आवाम्, अस्मदो द्वयोश्च इति बहुवचनम्)+++ निनीया॒त्  
सञ् जा॑स्प॒त्यꣳ+++(=जायापतिभावः)+++ सु॒यम॑म् अस्तु देवाः ।+++(र५)+++  


### वरपूजा
विवाहे +++(=विवाहस्थाने)+++ गौः ६ गृहेषु +++(=शालायां)+++ गौः ७ तया वरमतिथिवदर्हयेत् ८ योऽस्यापचितस्तमितरया ९  


### कन्या-प्रतिपादनम्  
## स्वयं दृष्ट्वा  
+++(कन्यां प्रतिपादयति "तुभ्यमिमां प्रजासहत्वकर्मभ्यः प्रतिपादयामी"ति।)+++
स्वयं दृष्ट्वा +++(दृष्ट्वैव चक्षुषी उपसंहरति)+++ तृतीयां +++(=अभ्रातृघ्नीमित्येताम्)+++ जपेत् ३  

अभ्रा॑तृघ्नीं॒ वरु॒णा-  
ऽप॑तिघ्नीं बृहस्पते ।  
इन्द्राऽपु॑त्रघ्नीं ल॒क्ष्म्य॑न्,  
ताम् अ॒स्यै स॑वितस् सुव ।+++(र५)+++  


### अवयवशः समीक्षणम्
चतुर्थ्या +++(=अघोरचक्षुरित्येषा)+++ समीक्षेत ४   

अघो॑र-चक्षु॒र् अप॑तिघ्न्य् एधि  
शि॒वा प॒तिभ्य॑स् सु॒मना॑स् सु॒वर्चाः॑ ।  
जी॒व॒सूर् दे॒वका॑मा स्यो॒ना+++(=प्रशस्ता)+++  
शन्नो॑ भव द्वि॒पदे॒ शञ्चतु॑ष्पदे ।+++(र५)+++


## भ्रुवोरन्तरे सम्मार्जनम्  
अङ्गुष्ठेनोपमध्यमया चाङ्गुल्या दर्भं संगृह्योत्तरेण यजुषा +++(=इदमहमित्यनेन)+++ तस्या भ्रुवोरन्तरँ संमृज्य, प्रतीचीनं +++(प्रत्यग्गतम् उपर्युपरि शिरो )+++ निरस्येत् ५  

+++(अङ्गुष्ठेनोपमध्यमया चाङ्गुल्या दर्भं संगृह्योत्तरेण यजुषा भ्रुवोरन्तरं संमृज्य प्रतीचीनं निरस्येत्।)+++  
इ॒दम् अ॒हय्ँ या त्वयि॑ पति॒घ्न्य् अ॑ल॒क्ष्मिस्, तां निर्दि॑शामि ।+++(र५)+++  


## कन्यावियोगकाले बन्धुजनस्य रोदने जपः  
प्राप्ते निमित्त +++(=वध्वा स्वबन्धूनां च रोदनं)+++ उत्तरां जपेत् +++("जीवारुदन्ती")+++ ६ +++(निमित्तावृत्तौ मन्त्र आवर्तते ।)+++  

+++(कन्याया एव रोदन इत्याश्वलायनः । यथाह - जीवां रुदन्तीति रुदत्याम् इति ।)+++  
+++(हर्षस्थाने)+++ जी॒वाꣳ रु॑दन्ति॒ वि+++(नि)+++म॑यन्ते अद्ध्व॒रे  
दी॒र्घाम् अनु॒ +++(भाव)+++प्रसि॑तिं+++(=बन्धं)+++ दीधियु॒र्+++(=ध्यायन्तु)+++ नरः॑+++(बहुवचनम्)+++ ।  
वा॒मं पि॒तृभ्यो॒ य इ॒दꣳ स॑मेरि॒रे+++(=प्रवर्तयन्ति)+++  
मयः॒+++(=सुखदं)+++ पति॑भ्यो॒, जन॑यः+++(=जन्याः [वध्वाः])+++ परि॒ष्वजे॑ ।  


#### स्नापनम्, अहतवस्त्रधारणं, योक्त्रसन्नहनं च ।  
### स्नपन-जलाऽऽनयनम्  
युग्मान् समवेतान् मन्त्रवत उत्तरया +++(=व्युक्षत्क्रूर…)+++ ऽद्भ्यः +++(स्नानार्थजलाहरणार्थं)+++ प्रहिणुयात् ॥  

व्यु॑क्षत्+++(=अपगच्छेत्)+++ +++(यदपां)+++ क्रू॒रम्,  
उद॑च॒न्त्व्+++(=उद्गच्छन्तु)+++ आप॒,  
आऽस्यै ब्रा॑ह्म॒णास् स्नप॑नꣳ हरन्तु ।  
अ-वी॑र-घ्नी॒र्+++(!)+++ उद् अ॑च॒न्त्व् आपः॑ ।  



### वध्वाः शिरसि दर्भेण्वनिधानम्
दर्भेण्वं +++(=दर्भैः परिकल्पितमिण्वं निगलाकृतिं परिमण्डलाकारम् रोमककिरीटम् इव)+++ निधाय -  

उत्तरेण यजुषा +++(=अर्यम्णो अग्निं)+++ तस्याश्शिरसि दर्भेण्वं +++(=दर्भैः परिकल्पितमिण्वं निगलाकृतिं परिमण्डलाकारम् रोमककिरीटम् इव)+++ निधाय,  

अ॒र्य॒म्णो +++(प्रसादात्)+++ अ॒ग्निं परि॑यन्तु क्षि॒प्रं  
प्रती॑क्षन्ता॒ꣳ॒ श्वश्र्वो॑ दे॒वरा॑श्च ।  


तस्मिन्नुत्तरया +++(=खेऽनस)+++ दक्षिणं युगच्छिद्रं प्रतिष्ठाप्य,  

+++(तस्मिन्निण्वे दक्षिणं युगच्छिद्रं प्रतिष्ठापयति )+++  
खे+++(=छिन्द्रावकाशे)+++ ऽनसः॒+++(=शकटस्य)+++ खे रथः॒+++(थस्य)+++ खे युग॑स्य +++(अपो निस्सार्य प्रसन्न)+++ शचीपते ।  
अ॒पा॒लाम् इ॑न्द्र॒ त्रिः पू॒त्व्य्॑ अकर॒त् सूर्य॑वर्चसम् ।+++(र५)+++  

(अत्रेतिहासमाचक्षते - अपाला नाम काचित् कन्या श्वित्रिणी +++(=श्वेतकुष्टवती)+++ । तां न कश्चिदुपयेमे । तस्याश्च मनसि कामः सदा बभूव, कथमहं इन्द्रं यजे इति । सा कदाचित् स्नानार्थं नद्यामवतीर्णा स्रोतसा ह्रियमाणा, तमेव कामं मनसि दधाना, स्रोतसा ऽपनीतं सोममपश्यत् । तं दन्तैः पिष्ट्वा तद्रसं इन्द्राय उपाहरत् । तमिन्द्रः पीत्वा रथस्यानसो+++(=शकटस्य)+++ युगस्येति त्रयाणां छिद्रेषु अपो निस्सार्य, ताभिः तां त्रिः पूर्त्वा सूर्यवर्चसम् अकरोत् । तदेतत् “कन्या वारवायती” (ऋग्वेदे) इत्यस्मिन् वर्गे द्रष्टव्यम् । रथ इति षष्ठ्यर्थे प्रथमा । रथादीनां खेषु छिद्रेषु, अपो निस्सार्य त्रिः पूर्त्वी । छान्दसो रेफोपजनः । पूत्वा शोधयित्वा हे शचीपते हे इन्द्र । त्वं अपालां नाम कन्यां सूर्यवर्चसं अकरत् अकरोः । पुरुषव्यत्ययश्छान्दसः । तथैव एनामपि कुर्वित्यर्थः ॥ )  


छिद्रे सुवर्णमुत्तरया +++(=शं ते हिरण्यम्)+++ ऽन्तर्धाय,  

+++(युगच्छिद्रे सुवर्णनिधानम् - )+++  
शन्ते॒ +++(छिद्रे निधीयमानं)+++ हिर॑ण्य॒ꣳ॒ शमु॑ स॒न्त्वाप॒श्  
शन्ते॑ मे॒धी+++(=खलेवाली, खले धान्यपेषणस्थाने वाल्यन्ते वृषा इति - अत्र युगः)+++ भ॑वतु॒ शय्ँ यु॒गस्य॒ तृद्म॑+++(=छिद्रम्)+++ ।  
शन्त॒ आप॑श् श॒त-प॑वित्रा भव॒न्त्व्  
अथा॒ पत्या॑ त॒न्वꣳ॑ सꣳसृ॑जस्व ।। (1)


### स्नानम्  
उत्तराभिः पञ्चभिस् +++(=हिरण्यवर्णा)+++ स्नापयित्वा,  
<div class="js_include" url="/saMskAra/mantraH/jalam/Rk/hiraNyavarNAsh_shuchayaH/"  newLevelForH1="4" includeTitle="true"> </div>


### अहतस्य वाससः परिधानम्  
उत्तरया +++(=परि त्वा गिर्वणो गिरः)+++ ऽहतेन वाससाच्छाद्य,  

परि॑ त्वा गिर्-वणो॒+++(=सम्भक्तः)+++  
गिर॑ इ॒मा भ॑वन्तु वि॒श्वतः॑ ।  
वृ॒द्धायु॒म्+++(=वृद्धगम्)+++ अनु॒ वृद्ध॑यो॒,  
+++(त्वया)+++ जुष्टा॑ भवन्तु॒ जुष्ट॑यः ।+++(र४)+++


## योक्त्रबन्धनम्  
उत्तरया +++(=आशासाना सौमनसम्)+++ योक्त्रेण सन्नह्यति ८  

आ॒शासा॑ना सौमन॒सं  
प्र॒जां सौभा॑ग्यं तनूम्।  
अ॒ग्नेर् अनु॑व्रता भू॒त्वा +++(तिष्ठति)+++,  
+++(तां)+++ सं न॑ह्ये सुकृ॒ताय॒ कम् +++(पादपूरणे)+++।


#### अग्निसाधनम्  
## होमः
### अग्निम् प्रति नयनम्
अथैनामुत्तरया  +++(=पूषात्वेत)+++दक्षिणे हस्ते गृहीत्वाग्निमभ्यानीयापरेणाग्निमुदगग्रं कटमास्तीर्य तस्मिन्नुपविशत+++(ः)+++। उत्तरो वरः ॥  

पू॒षा त्वा+इ॒तो न॑यतु॒ हस्त॒-गृह्या॒  
ऽश्विनौ॑ त्वा॒ प्रव॑हता॒ꣳ॒ रथे॑न ।  
+++(मदीयान्)+++ गृ॒हान् ग॑च्छ गृ॒हप॑त्नी॒  
यथा ऽसो॑+++(=स्या)+++ व॒शिनी॒ त्वं वि॒दथ॒म्+++(=यज्ञं)+++ आव॑दासि+++(=आवद)+++ ।। (2)


### आज्यभागान्ते उत्तराभ्यामभिमन्त्रणम्  
अग्नेरुपसमाधानाद्याज्यभागान्ते +++(उत्थाय)+++ ऽथैनाम् +++(तृतीयस्यानुवाकस्य)+++ आदितो द्वाभ्याम् +++(=सोमः प्रथम)+++ अभिमन्त्रयेत ॥  

सोमः॑ प्रथ॒मो वि॑विदे +++(लेभे)+++  
गन्ध॒र्वो वि॑विद॒ उत्त॑रः ।  
तृ॒तीयो॑ अ॒ग्निष् टे॒ पति॑स्  
तु॒रीय॑स्ते मनुष्य॒जाः ।+++(र५)+++  
+++(स्त्रीमनस् तादृशम् - आदाव् अन्नं, ततः कामकलाः, ततो हि धर्मः, ततः पतिः।)+++

सोमो॑ऽददद् गन्ध॒र्वाय॑  
गन्ध॒र्वो ऽद॑दद् अ॒ग्नये॑ ।  
र॒यिञ् च॑ पु॒त्राꣳश् चा॑दाद्  
अ॒ग्निर् मह्य॒म् अथो॑ इ॒माम् ।  



#### पाणिग्रहणम्
## पाणिग्रहणम्
अथास्यै +++(=अस्याः)+++ दक्षिणेन नीचा +++(=न्यग्भूतेन)+++ हस्तेन दक्षिणमुत्तानं हस्तं गृह्णीयात्।
(अनेन नित्यविधिना "सो ऽभीवाङ्गुष्ठम्? इत्येतावन्मात्रस्य व्यवहितस्यापि सम्बन्धः ।
इतरथा स इति न ब्रूयात् । अभीवाङ्गुष्ठम् = उपर्यङ्गुष्ठमेव गृह्णीयात्।)
यदि कामयेत स्त्रीरेव जनयेयमित्यङ्गुलीरेव गृह्णीयात् ॥ यदि कामयेत पुंस एव जनयेयमित्यङ्गुष्ठमेव सोऽभीवाङ्गुष्ठमभीव लोमानि +++(=यथा वरस्याङ्गुष्ठलोमानि सर्वाण्येवोपरि भवन्ति तथा)+++ गृह्णाति ॥ गृभ्णामि त इत्येताभिश्चतसृभिः ॥

गृ॒भ्णा+++(ह्णा)+++मि॑ ते सुप्रजा॒स्त्वाय॒ हस्तं॒  
मया॒ पत्या॑ ज॒रद॑ष्टि॒र् यथा ऽसः॑ ।  
भगो॑ अर्य॒मा स॑वि॒ता पुर॑न्धि॒र् +++(=बहुप्रज्ञा बहुकर्मा वा)+++  
मह्य॑न् त्वा ऽदु॒र् गार्ह॑पत्याय+++(=गार्हस्थ्याय)+++ देवाः ।+++(र५)+++  

ते +++(भगादयः)+++ ह॒ पूर्वे॒ जना॑सो॒  
यत्र॑ +++(गार्हस्थ्ये)+++ पूर्व॒-वहो॑+++(=पूर्वविवाहकृतः)+++ हि॒ताः ।  
मू॒र्द्ध॒न्वान्+++(=प्राधान्यवान् [अग्निः])+++ यत्र॑ सौभ्र॒वः +++(=सुभ्रुवा अदितेः पुत्रः)+++  
पूर्वो॑ दे॒वेभ्य॒ आऽत॑पत् ।

सर॑स्वति॒ प्रेदम् अ॑व॒  
सुभ॑गे॒ वाजि॑नी+++(=अन्नक्रिया/स्तुति)+++वति ।  
तां त्वा॒ विश्व॑स्य  
भू॒तस्य॑ प्र॒-गाया॑मस्य् +++(“इदन्तो मसि”)+++ अग्र॒तः ।  

य एति॑ प्र॒दिश॒स् सर्वा॒  
दिशोऽनु॒ पव॑मानः ।  
हिर॑ण्यहस्त ऐर॒म्मस्+++(=अग्निः)+++  
+++(इरा अन्नं तां मिमीते करोतीतीरंमः अग्निः)+++  
स त्वा॒ मन्म॑नसं+++(!)+++ कृणोतु ।   


#### सप्तपदीगमनम्
अथैनामुत्तेरणाग्निं - दक्षिणेन पदा प्राचीमुदीचीं वा दिशमभि प्रक्रमयत्य् "एकमिष" इति ॥ सखेति सप्तमे पदे जपति ॥  

एक॑म् - इ॒षे+++(=अन्नाय)+++ विष्णु॒स्त्वाऽन्वे॑तु ।+++(५)+++  
द्वे - ऊ॒र्जे+++(=बलाय)+++ विष्णु॒स्त्वाऽन्वे॑तु ।  
त्रीणि॑ - व्र॒ताय॒ विष्णु॒स्त्वाऽन्वे॑तु ।  
च॒त्वारि॒ - मायो॑+++(=सुख)+++भवाय॒ विष्णु॒स्त्वाऽन्वे॑तु ।  
पञ्च॑ - प॒शुभ्यो॒ विष्णु॒स्त्वाऽन्वे॑तु ।  
षड् - रा॒यस्पोषा॑य॒ विष्णु॒स्त्वाऽन्वे॑तु ।  
स॒प्त - +++(यज्ञेषु)+++ स॒प्तभ्यो॒ होत्रा॑भ्यो॒ विष्णु॒स्त्वाऽन्वे॑तु ।  
+++(होता प्रशास्ता ब्राह्मणाच्छंसी पोता नेष्टाच्छावाक आग्नीध्र इत्येतास्सप्त होत्राः)+++  
सखा॑यस् स॒प्तप॑दा अभूम ।  
स॒ख्यन्ते॑ गमेयम् ।

सखा॑ +++(हे)+++ स॒प्तप॑दा भव॒।  
सखा॑यौ स॒प्तप॑दा बभूव+++(=बभूविव)+++।  
स॒ख्यन्ते॑ गमेयꣳ।  
स॒ख्यात् ते॒ मा यो॑षꣳ+++(=पृथकृतो मा भूवं)+++।  
स॒ख्यान् मे॒ मा यो॑ष्ठा॒स्,  
सम॑याव॒, सङ्क॑ल्पावहै॒, सं प्रि॑यौ रोचि॒ष्णू+++(=दीप्यमानौ)+++ सु॑मन॒स्यमा॑नौ+++(=सुमनायमानौ)+++ ।  
इष॒म् ऊर्ज॑म् अ॒भि सं॒वसा॑नौ॒  
सन्नौ॒ मनाꣳ॑सि॒ सं व्र॒ता समु॑ चि॒त्तान्याक॑रम् ।  

सा +++(ऋक्)+++ त्वम् अ॒स्य् अमू॒+++(=साम)+++ ऽहम्, अमू॒हम् अ॑स्मि॒। +++(५)+++  
+++(सैव नाम ऋगासीदमो नाम साम इति बह्वृचब्राह्मणदर्शनात् । बह्वृचानां तु अमोहम् इति एव पाठः ।)+++  
सा त्वं द्यौर् अ॒हं पृ॑थि॒वी।  
त्वꣳ रेतो॒ ऽहꣳ रे॑तो॒भृत्।  
त्वं मनो॒ ऽहम॑स्मि॒ वाक्।  
त्वꣳ सामा॒हम॒स्म्यृ॑क्।  

त्व॒ꣳ॒ सा माम् अनु॑व्रता भव।  
पु॒ꣳ॒से पु॒त्राय॒ वेत्त॑वै+++(=लाभाय)+++,  
श्रि॒यै पु॒त्राय॒ वेत्त॑वा॒,  
एहि॑ सूनृते+++(=प्रियवाग्वति)+++ ।। (3)



#### प्रधानहोमः
प्राग्घोमात् प्रदक्षिणमग्निं कृत्वा, यथास्थानमुपविश्यान्वारब्धायामुत्तरा +++(१६)+++ आहुतीर्जुहोति "सोमाय जनिविदे स्वाहे"त्येतैः प्रतिमन्त्रम् ॥  

## षोडश प्रधानाहुतिमन्त्राः
सोमा॑य जनि॒+++(=जाया)+++विदे॒ स्वाहा॑ ।  
ग॒न्ध॒र्वाय॑ जनि॒विदे॒ स्वाहा॑ ।  
अ॒ग्नये॑ जनि॒विदे॒ स्वाहा॑ ।  

क॒न्य॒ला+++(=कन्यैव, लशब्द उपजनः)+++ पि॒तृभ्यो॑ य॒ती+++(=गच्छन्ती)+++ प॑तिलो॒कम्  
अव॑+++(उपसर्गः)+++ +++(कन्या)+++दी॒क्षाम् अ॑दास्थ॒+++(=अवक्षपितवती त्यक्तवती)+++ स्वाहा॑ ।  
+++(दीङ् क्षये। तकारस्य थकारः छान्दसः)+++

प्रेतो मु॒ञ्चाति॒, नाऽमुत॑स्+++(=पतिलोकात्)+++  
सुब॒द्धाम् अ॒मुत॑स् करत्+++(=कुरु)+++ ।  
यथे॒यम् इ॑न्द्र मीढ्वस्+++(=वर्षक इन्द्र)+++  
सुपु॒त्रा सु॒भगा ऽस॑ति+++(=स्यात्)+++ ।+++(र५)+++

इ॒मान् त्वम् इ॑न्द्र मीढ्वस्+++(=वर्षक इन्द्र)+++  
सुपु॒त्राꣳ सु॒भगां॑ कुरु ।  
दशा॑ऽस्यां पु॒त्रान् आ धे॑हि॒  
पति॑म् एकाद॒शं कृ॑धि ।+++(५)+++

अ॒ग्निर् ऐ॑तु प्रथ॒मो दे॒वता॑ना॒ꣳ॒  
सो॑ऽस्यै प्र॒जां मु॑ञ्चतु मृत्युपा॒शात् ।  
तद॒यꣳ राजा॒ वरु॒णो ऽनु॑मन्यतां॒  
यथे॒य२ꣳ स्त्री पौत्र॑म् अ॒घन्+++(=पापजं व्यसनम्)+++ न रोदा॑त् ।+++(र५)+++

इ॒माम् अ॒ग्निस् त्रा॑यतां॒ गार्ह॑पत्यः  
प्र॒जाम् अ॑स्यै नयतु दी॒र्घम् आयुः॑ ।  
अशू॑न्योपस्था॒+++(!)+++, जीव॑ताम् अस्तु मा॒ता  
पौत्र॑मान॒न्दम् अ॒भि प्रबु॑द्ध्यताम् इ॒यम् ।+++(५)+++

मा ते॑ गृ॒हे नि॒शि +++(रोदन)+++घोष॒ उत्था॑द्  
अ॒न्यत्र॒ त्वद्+++(=त्वत्तः)+++ रु॑द॒त्य॑स् सव्ँ वि॑शन्तु ।  
मा त्वं वि॑के॒श्य् उर॒ आवधि॑ष्ठा+++(=आताडयेः)+++ जी॒वप॑त्नी  
पतिलो॒के विरा॑ज॒ पश्य॑न्ती प्र॒जाꣳ सु॑मन॒स्यमा॑नाम् ।+++(५)+++

द्यौस्ते॑ पृ॒ष्ठꣳ र॑क्षतु  
वा॒युर् ऊ॒रू  
अ॒श्विनौ॑ च॒ स्तन॒न्  
+++(स्तनं)+++ धय॑न्तꣳ+++(=चूसन्तम्)+++ सवि॒ताऽभि र॑क्षतु ।+++(५)+++  
आ वास॑सः परि॒धाना॒द् +++(परि॑ त्वा गिर्-वणो॒ इत्यादिना)+++ बृह॒स्पति॒र्,  
विश्वे॑ दे॒वा अ॒भिर॑क्षन्तु प॒श्चात् ।  

अ॒प्र॒ज॒स्तां पौ॑त्र मृ॒त्युं  
पा॒प्मान॑म् उ॒त वा॒ ऽघम् ।  
शी॒र्ष्णस् स्रज॑म् इवो॒न्मुच्य॑  
द्वि॒षद्भ्यः॒ प्रति॑मुञ्चामि॒ पाश॑म् । +++(५)+++  

<div class="js_include" url="/saMskAra/mantraH/AdityaH/Rk/imam_me_varuNa/"  newLevelForH1="4" includeTitle="true"> </div>  

<div class="js_include" url="/vedAH/taittirIyam/brAhmaNam/2/5/aMshAH/tvan_no_agne/"  newLevelForH1="2" includeTitle="true"> </div>  

#### अश्मारोहणम्, लाजहोमाः
### अश्मानमास्थापयति
अथैनामुत्तरेणाग्निं दक्षिणेन पदाश्मानमास्थापयत्यातिष्ठेति ॥  

आति॑ष्ठे॒मम् अश्मा॑न॒म्  
अश्मे॑व॒ त्व२ꣳ स्थि॒रा+++(रो पुंसि)+++ भ॑व ।  
अ॒भिति॑ष्ठ पृतन्य॒तस्+++(=पृतनाकामान्)+++  
सह॑स्व पृतनाय॒तः+++(=पृतनाकामान्)+++ ।+++(र५)+++  

## लाजहोमः  
अथास्या अञ्जलावुपस्तीर्य, द्विर् लाजानोप्याभिघारयति। +++(वर एव तस्याः पाणिना)+++ जुहोति "इयं नारी"ति ॥  

इ॒यन् ना॒र्य् उप॑ब्रूते॒  
कुल्पा॑न्य् +++(=लाजान्)+++ आवपन्ति॒का+++(=आवपन्ती)+++ ।  
दी॒र्घा॒युर् अ॑स्तु मे॒ पति॒र्  
जीवा॑तु+++(=जीव्यात्)+++ श॒रद॑श्श॒तम् ।+++(र५)+++  


## प्रदक्षिणमन्त्राः  
उत्तराभिस्तसृभिः +++(=तुभ्यमाग्रे पर्यवहन्नित्यादिभिः)+++ प्रदक्षिणमग्निं कृत्वा ऽऽश्मानमास्थापयति यथा पुरस्तात् ॥ +++(यथा पुरस्तात्)+++  

<div class="js_include" url="/vedAH/Rk/shAkalam/saMhitA/10/aMshAH/tubhyam_agre_paryavahan/"  newLevelForH1="4" includeTitle="true"> </div>  

<div class="js_include" url="../prakIrNam/vishvA_uta_tvayA/"  newLevelForH1="4" includeTitle="true"> </div>  


## अश्मानमास्थापयति  
<div class="js_include" url="../prakIrNam/ashmArohaNam/"  newLevelForH1="4" includeTitle="true"> </div>  

## द्वितीयो लाजहोमः  
होमश्चोत्तरया +++(=अर्यमणं नु देवम्)+++ ॥  
पुनः परिक्रमणम् ॥  +++(अश्मन)+++ आस्थापनम् ॥  

अ॒र्य॒मण॒न् नु+++(=क्षिप्रं)+++ दे॒वं क॒न्या॑+++(ः)+++  
अ॒ग्निम् +++(च)+++ अयक्षत +++(पतिलाभाय)+++।  
स इ॒मां दे॒वो अ॑द्ध्व॒रः+++(=अहिंसितः)+++ प्रेतो मु॒ञ्चाति॒ नाऽमुत॑स्+++(=पतिलोकात्)+++  
सुब॒द्धाम् अ॒मुत॑स् करत्+++(=कुरु)+++ ।+++(५)+++)  


<div class="js_include" url="/vedAH/Rk/shAkalam/saMhitA/10/aMshAH/tubhyam_agre_paryavahan/"  newLevelForH1="4" includeTitle="true"> </div>  

<div class="js_include" url="/vedAH/Rk/shAkalam/saMhitA/10/aMshAH/vishvA_uta_tvayA/"  newLevelForH1="4" includeTitle="true"> </div>  


### अश्मानमास्थापयति
<div class="js_include" url="../prakIrNam/ashmArohaNam/"  newLevelForH1="4" includeTitle="true"> </div>  


## तृतीयो लाजहोमः  
होमश्चोत्तरया +++(=त्वमर्यमा भवसि)+++॥  
पुनः परिक्रमणम् ॥ जयादि प्रतिपद्यते ॥  

त्वम् अ॑र्य॒मा भ॑वसि॒ यत् क॒नी+++(न्या)+++ना॒न्  
नाम॑ स्व॒धा+++(=अन्न)+++व॒त् स्व॑र्यं+++(र्ग्यं)+++ बि॒भर्षि॑ ।  
अ॒ञ्जन्ति॑+++(=सिञ्चन्ति)+++ वृ॒क्षꣳ सुधि॑त॒न्+++(=सुष्ठु निहितं)+++ न गोभि॒र्+++(=गोविकारैराज्यादिभिः)+++  
यद्दम्प॑ती॒ स+++(मान)+++म॑नसा+++(सौ)+++ कृ॒णोषि॑ ।  


### प्रदक्षिणमन्त्राः
<div class="js_include" url="/saMskAra/mantraH/agniH/Rk/tubhyam_agre_paryavahan/"  newLevelForH1="4" includeTitle="true"> </div>  

<div class="js_include" url="/saMskAra/mantraH/agniH/Rk/vishvA_uta_tvayA/"  newLevelForH1="4" includeTitle="true"> </div>  

### अश्मानमास्थापयति
<div class="js_include" url="../prakIrNam/ashmArohaNam/"  newLevelForH1="4" includeTitle="true"> </div>  



#### वैवागिकाग्नेर्नित्यधारणम् ।

+++(उखायाम् =पात्रवोशेषे)+++ समोप्यैतमग्निमनुहरन्ति॥
####  योक्त्रविमोकः, वध्वाः स्वगृहं प्रति नयनम् ।

## योक्त्त्रं विमुञ्चति  
परिषेचनान्तं कृत्वोत्तराभ्यां  +++(=प्र त्वा मुञ्चामीति)+++ योक्त्रं विमुच्य, तां ततः प्र वा वाहयेत् +++(=रथादिभिर्नयनं)+++, प्र वा हारयेत् +++(=मनुष्यवाह्येन शिबिकादिना नयनम्)+++ ॥

प्र त्वा॑ मुञ्चामि॒ वरु॑णस्य॒ पाशा॒द् +++(योक्त्र-विमोकेन)+++  
येन॒ त्वा ऽब॑द्ध्नात् सवि॒ता सु॒केतः॑+++(=सुप्रज्ञानो)+++ ।  
धा॒तुश् च॒ योनौ॑ सुकृ॒तस्य॑ लो॒के  
+++(सुकृतस्य लोको हि धातुर् योनिर् दम्पत्योः कृते।)+++  
स्यो॒नन्+++(=सुखं)+++ ते॑ स॒ह पत्या॑ करोमि ।+++(र४)+++  

इ॒मं विष्या॑मि॒+++(=विस्रंसयामि)+++ वरु॑णस्य॒ पाशं॒  
यम् अब॑द्ध्नीत सवि॒ता सु॒शेवः॑+++(=सुसुखः)+++ ।  
धा॒तुश्च॒ योनौ॑ सुकृ॒तस्य॑ लो॒के  
+++(सुकृतस्य लोको हि धातुर् योनिर् दम्पत्योः कृते।)+++  
ऽरि॑ष्टां+++(=अविनाशिनीम्)+++ त्वा स॒ह पत्या॑ करोमि ।  


## अनुगतस्यौपासनाग्नेस् समाधानमन्त्रः
<div class="js_include" url="/saMskAra/mantraH/agniH/Rk/ayAshcha/"  newLevelForH1="3" includeTitle="false"> </div>  



##### युग्ययोः योजनप्रकारः
## प्रयाणकाले रथस्योत्तम्भनी  
… उत्तरा +++(=सत्येनोत्तभितेत्येषा )+++ रथस्योत्तम्भनी ॥   

स॒त्येनोत्त॑भिता॒ भूमि॒स्  
सूर्ये॒णोत्त॑भिता॒ द्यौः ।  
ऋ॒तेना॑ऽऽदि॒त्यास् तिष्ठ॑न्ति  
दि॒वि सोमो॒ अधि॑ श्रि॒तः ।+++(५)+++  

## वाहाव् उत्तराभ्यां युनक्ति  
वाहावुत्तराभ्यां +++(=युञ्जन्ति ब्रध्नं)+++ युनक्ति दक्षिणमग्रे ॥  

यु॒ञ्जन्ति॑ ब्र॒द्ध्नम्+++(=महान्तम्)+++ अ॑रु॒षञ्+++(=गन्तारं)+++  
चर॑न्त॒म् परि॑ त॒स्थुषः॑ ।  
+++(यावद्)+++ रोच॑न्ते रोच॒ना दि॒वि ।+++(र५)+++  

<div class="js_include" url="/saMskAra/mantraH/indraH/Rk/yogeyoge/"  newLevelForH1="4" includeTitle="true"> </div>  


## आरोहन्तीम् उत्तराभिर् अभिमन्त्रयते  
आरोहतीमुत्तराभिरभिमन्त्रयते +++(="सुकिंशुकमि"त्येवमादिभिः)+++ ॥  

सु॒कि॒ꣳ॒शु॒क+++(पुष्प)+++ꣳ, +++(निर्माणेन)+++ श॑ल्म॒लिं, वि॒श्वरू॑प॒ꣳ॒,  
हिर॑ण्य-वर्णꣳ, सु॒वृतꣳ॑, सुच॒क्रम् +++(रथम्)+++।
आरो॑ह वध्व् अ॒मृत॑स्य लो॒क२ꣳ +++(तत्सङ्केतत्वेन)+++  
स्यो॒नं+++(=सुखं)+++ पत्ये॑ वह॒तुं+++(=स्त्रीधनं)+++ कृ॑णुष्व ।+++(४)+++  

उदु॑त्त॒रम् आ॒रोह॑न्ती  
व्य॒स्यन्ती॑ पृतन्य॒तः+++(=योद्धुकामान्)+++ ।  
मू॒र्द्धानं॒ पत्यु॒र् आ रो॑ह  
प्र॒जया॑ च वि॒राड् भ॑व ।+++(५)+++  

स॒म्राज्ञी॒ श्वशु॑रे भव  
स॒म्राज्ञी॑ श्वश्रु॒वां भ॑व ।  
नना॑न्दरि स॒म्राज्ञी॑ भव  
स॒म्राज्ञी॒ अधि॑ दे॒वृषु॑ ।+++(५)+++  

स्नु॒षाणा॒ꣳ॒ श्वशु॑राणां  
प्र॒जाया॑श्च॒ धन॑स्य च ।  
पती॑नाञ्च देवॄ॒णाञ्च॑  
सजा॒तानां॑ वि॒राड् भ॑व ।+++(५)+++  



## सूत्रे वर्त्मनोर् व्यवस्तृणाति
+++(द्वे)+++ सूत्रे वर्त्मनोर् +++(=चक्रयोर्)+++ व्यवस्तृणात्त्य् +++(=तिर्यक्स्तृणाति)+++ उत्तरया +++(= नीललोहित इत्येतया)+++ नीलं दक्षिणस्यां लोहितमुत्तरस्याम् ॥   

नी॒ल॒लो॒हि॒ते +++(सूत्रे)+++ भ॑वतः  
+++(एकतरेण?)+++ +++(कु)+++कृ॒त्या-स॒क्तिर् +++(दूरं)+++ व्य॑ज्यते ।  
एध॑न्तेऽस्या ज्ञा॒तयः॒  
+++(एकतरेण?)+++ पति॑र् ब॒न्धेषु॑ बद्ध्यते ।  


ते उत्तराभिर् +++(= ये वध्वश्चन्द्रमित्येताभिः)+++ अभियाति +++(= उपरि गच्छति)+++ ॥  
___________
+++(ते सूत्रे उत्तराभिरभियाति)+++  
ये व॒द्ध्वश् च॒न्द्रं+++(=आह्लादकं)+++ व॑ह॒तुं+++(=स्त्रीधनं)+++  
यक्ष्मा॒ यन्ति॒ जना॒ꣳ॒ अनु॑ ।  
पुन॒स् तान् य॒ज्ञिया॑ दे॒वा  
नय॑न्तु॒ यत॒ आग॑ताः ।+++(र४)+++  

मा वि॑दन् परिप॒न्थिनो॒  
य आ॒सीद॑न्ति॒ दम्प॑ती ।  
सु॒गेभि॑र् दु॒र्गम् +++(तौ)+++ अती॑ता॒म्  
अप॑ द्रा॒+++(द्रव)+++न्त्व् अरा॑तयः ।  

सु॒गं पन्था॑न॒म् आरु॑क्ष॒+++(ह)+++म्  
अरि॑ष्ट२ꣳ स्वस्ति॒-वाह॑नम् ।  
यस्मि॑न् वी॒रो न रिष्य॑त्य्,  
अ॒न्येषां॑ वि॒न्दते॒ वसु॑ ॥ (6)


##### विशेष-स्थानातिक्रमणम्
तीर्थ-स्थाणु+++(=गवां कण्डूयनार्थ निखातः स्तम्भः)+++-चतुष्पथव्यतिक्रमे चोत्तरां +++(=ता मन्दसाना)+++ जपेत् ॥   

## तीर्थादिव्यतिक्रमे जपः  
ता+++(=तौ)+++ म॑न्दसा॒ना+++(=स्तूयमानौ)+++ मनु॑षो दुरो॒ण+++(=गृहे)+++  
**आ ध॒त्तꣳ** र॒यिं द॒श-वी॑रं वच॒स्यवे॑+++(=वचनवते)+++ ।  
**कृ॒तं**+++(=कुरुतं)+++ ती॒र्थꣳ सु॑-प्रपा॒णꣳ **शु॑भस्-पती** +++(अश्विनौ)+++,  
स्था॒णुं प॑थे॒ष्ठाम् अप॑ दुर्म॒तिꣳ **ह॑तम्** ।  


+++(नावमुत्तरयानुमन्त्रयते)+++  
नावम् उत्तरयानुमन्त्रयते +++(=अयं नो मह्याः पारं स्वस्ति)+++ ॥ न च नाव्यांस् +++(=तरयितॄन्)+++ तरती वधूः पश्येत् ॥   

अ॒यन् नो॑ म॒ह्याः+++(=महत्याः [नद्याः])+++ पा॒र२ꣳ  
स्व॒स्ति ने॑ष॒द् वन॒स्पतिः॑ ।  
सीरा॑+++(=नदि!)+++ नस् सु॒तरा॑ भव  
दीर्घायु॒त्वाय॒ वर्च॑से ।  


तीर्त्वोत्तरां +++(=अस्य पारः)+++ जपेत् ॥  

+++(तीर्त्वा जपः)+++  
अ॒स्य॒ +++(नद्यादेः)+++ पा॒रे +++(तीरे)+++ नि॑र्ऋ॒तस्य॑+++(=निस्तरितस्य)+++  
जी॒वा **ज्योति॑र् अशीमहि** ।  
म॒ह्या+++(=महत्यै)+++ इ॑न्द्रस् स्व॒स्तये॑ +++(ऽस्तु)+++।  


## श्मशानादिव्यतिक्रमे होमः  
श्मशानाधिव्यातिक्रमे भाण्डे रथे वा रिष्टे ऽग्नेरुपसमाधानाद्याज्यभागान्ते ऽन्वारब्धायाम् उत्तरा आहुतीर् +++(= "यदृतेचिद्" इत्याद्यास्सप्त)+++ हुत्वा जयादि प्रतिपद्यते, परिषेचनान्तं करोति ॥   

यद् ऋ॒ते-चि॑द् अभि॒श्रि+++(श्लि)+++षः॑  
पु॒रा ज॒र्तृ+++(तु)+++भ्य॑ आ॒तृदः॑+++(=दृढीकुर्वन्ति)+++ ।  
सन्धा॑ता स॒न्धिं म॒घवा॑ पुरो॒वसु॒र्+++(=बहुधनः)+++,  
निष्+++(=संस्)+++क॑र्ता॒ विहृ॑+++(~~ह्रु~~)+++तं॒+++(=विनष्टं)+++ पुनः॑ । +++(स्वाहा॑!)+++  

इडा॑म्+++(=अन्नम्)+++ अग्ने पुरु॒दꣳसꣳ॑+++(=बहुदर्शनीयं)+++  
स॒निङ् गोश् श॑श्वत्त॒मꣳ हव॑म् आनाय साध+++(य)+++ ।  
स्यान् न॑स् सू॒+++(~~सु~~)+++नुस् तन॑यो+++(=पौत्रः)+++  
वि॒जावा+++(विजनक)+++ ऽग्ने॒ सा ते॑ सुम॒तिर् भू᳚त्व् अ॒स्मे+++(=स्मासु)+++ ।   

<div class="js_include" url="/saMskAra/mantraH/AdityaH/Rk/imam_me_varuNa/"  newLevelForH1="4" includeTitle="true"> </div>  

<div class="js_include" url="/saMskAra/mantraH/agniH/Rk/tvan_no_agne/"  newLevelForH1="4" includeTitle="true"> </div>  


## क्षीरिवृक्षाद्यतिक्रमे जपः
+++("सकृदेव, न पुनः पुनरित्यर्थः" इति हरदत्तः।)+++ क्षीरिणाम् अन्येषां वा लक्ष्मण्यानां +++(= प्रसिद्धानां सीमावृक्षणामित्यर्थः)+++ वृक्षाणां नदीनां धन्वनां +++(=दीर्घाण्यरण्यानि येषु ग्राम्याः पशवो न निवसन्ति)+++ च व्यतिक्रम उत्तरे +++(="ये गन्धर्वाः" इति वृक्षाणां व्यतिक्रमे,"या ओषधयः" इति नदीनां धन्वनाम् ।)+++ यथालिङ्गं जपेत्॥  

ये ग॑न्ध॒र्वा अ॑प्स॒रस॑श् च दे॒वीर्  
ए॒षु वृ॒क्षेषु॑ वानस्प॒त्येष् आस॑ते ।  
शि॒वास् ते अ॒स्यै व॒द्ध्वै॑ भवन्तु॒  
मा हिꣳ॑सिषुर् वह॒तुम्+++(=स्त्रीधनम्)+++ ऊ॒ह्यमा॑नाम् ।  

## नद्याद्यतिक्रमे जपः
या ओष॑धयो॒ या न॒द्यो॑  
यानि॒ धन्वा॑नि॒+++(=निर्जलस्थानानि)+++ ये वना॑ ।  
ते त्वा॑ वधु प्र॒जाव॑तीं॒  
प्र त्वे+++(=त्वां)+++ मु॑ञ्च॒न्त्व् अꣳह॑सः ।  




##### गृहप्रवेशः
+++(ज्ञातिधनसंयुक्तान् )+++ गृहान् उत्तरया +++(="सङ्काशयामि" इत्यनया)+++ सङ्काशयति +++(=दर्शयति)+++॥  

+++(गृहानुत्तरया संकाशयति, तत्र वहतुः पूर्वं प्रापयितव्यः।)+++  
संका॑शयामि+++(=प्रदर्शयामि)+++ वह॒तुं+++(=स्त्रीधनं)+++ ब्रह्म॑णा  
गृ॒हैर् +++(सह)+++ अघो॑रेण॒ चक्षु॑षा॒ मैत्रे॑ण ।  
+++(आभरणादिकम्)+++ प॒र्या-ण॑द्धं वि॒श्वरू॑पं॒ यद् अ॒स्याꣳ  
स्यो॒नं पति॑भ्यस्+++(=पत्यादिभ्यः)+++ सवि॒ता कृ॑णोतु॒ तत् ।+++(र४)+++  


वाहावुत्तराभ्यां +++("आवामगन्" इति द्वाभ्याम्)+++ विमुञ्चति दक्षिणमग्रे।  
+++(वाहौ विमुञ्चति)+++  

आ वा॑म् अगन्त् सुम॒तिर्, वा॑जिनी+++(=अश्वी)+++वसू॒  
न्य् +++(हे)+++ अश्वि॑ना, हृ॒त्सु +++(गृहप्राप्ति)+++कामाꣳ॑ अयꣳसत+++(=नियती कृताः)+++ ।  
अभू॑तङ् गो॒पा मि॑थु॒ना शु॑भस्पती  
प्रि॒या अ॑र्य॒म्णो दुर्याꣳ॑+++(=गृहान्)+++ अशीमहि+++(=प्रविशेम)+++ ।  

+++(वाह!)+++ अ॒यन् नो॑ दे॒वस् स॑वि॒ता बृह॒स्पति॑र्  
इन्द्रा॒ग्नी मि॒त्रावरु॑णा स्व॒स्तये॑ ।  
त्वष्टा॒ विष्णुः॑ प्र॒जया॑ सꣳररा॒णः+++(=सन्ददानः)+++  
काम॒+++(य्)+++ आया॑तं॒ कामा॑य त्वा॒ विमु॑ञ्चतु ॥ (7)



लोहितं चर्माऽऽनडुहं प्राचीनग्रीवम् उत्तर+++(=ऊर्ध्व)+++लोमम् मध्येऽगारस्योत्तरया +++(="शर्मा वर्मे"त्येतया)+++ ऽऽस्तीर्य, गृहान् प्रपादयन्न् उत्तरां +++(="गृहान् भद्रान्")+++ वाचयति, दक्षिणेन पदा +++(गृहान् प्रपादयन्)+++। न च देहलीमभि+++(धि)+++तिष्ठति।  
_____________
+++(चर्मास्तरणम्)+++  
शर्म॒ वर्मे॒दम् आह॑रा॒+  
ऽस्यै नार्या॑ उप॒स्तिरे॑+++(=उपस्तरणे)+++ ।  
सिनी॑वालि॒+++(=शुक्लप्रथमाकला)+++ प्रजा॑यताम्  
इ॒यं भग॑स्य सुम॒ताव् अ॑सत् ।  

_____________
+++(गृहान् प्रपादयन् वधूं वाचयति)+++  
**गृ॒हान्** भ॒द्रान्त् सु॒मन॑सः॒ **प्रप॒द्ये**  
ऽवी॑रघ्नी वी॒रव॑तस् सु॒वीरान्॑ ।  
इरां॒+++(=अन्नं)+++ वह॑तो घृ॒तम् +++(प्र+)+++उ॒क्षमा॑णा॒स्  
**तेष्व्** अ॒हꣳ सु॒मना॒स् **सं वि॑शामि** ।+++(र५)+++  



## औपासने त्रयोदश होममन्त्राः  

उत्तरपूर्वे देशे ऽगारस्याग्नेर् उपसमाधानाद्याज्यभागान्ते ऽन्वारब्धायाम् उत्तरा +++(="आगन्गोष्ठ"मित्याद्याः, लिङ्गविरोधे सत्यपि वर एव जुहोति, विधेर्बलीयस्त्वात् )+++ आहुतीर् हुत्वा जयादि प्रतिपद्यते  

आग॑न् गो॒ष्ठं महि॑षी॒ गोभि॒र् अश्वै॒र्  
आयु॑ष्मत्पत्नी, प्र॒जया॑ स्व॒र्वित् +++(यतो "नापुत्रस्य लोकोस्ति")+++।  
ब॒ह्वीं प्र॒जाञ् ज॒नय॑न्ती सुरत्ने॒-
-मम् अ॒ग्निꣳ श॒त-हि॑मास् +++(शतवर्षाणि)+++ सपर्यात्+++(=परिचरतु)+++ ।  
+++(पुरा हिमवदृतुभिर् वर्षाणि गण्यन्ते स्मेति विस्मयः।)+++

अ॒यम् अ॒ग्निर् गृ॒ह-प॑तिस्+++(!)+++  
सुस॒ꣳ॒सत्+++(=शोभनसदनः)+++ पु॑ष्टि॒वर्द्ध॑नः ।  
यथा॒ भग॑स्या॒+++(=भगाय)+++ऽऽभ्यां दद॑द्  
र॒यिं पुष्टि॒म् अथो॑ प्र॒जाम् ।  

प्र॒जाया॑ आभ्यां प्रजापत॒  
इन्द्रा॑ग्नी॒ शर्म॑ यच्छतम् ।  
यथैन॑यो॒र् न प्र॑मी॒याता॑+++(य्)+++  
उ॒भयो॒र् जीव॑तोः प्र॒जा ।  

तेन॑ भू॒तेन॑ +++(हितेन)+++ ह॒विषा॒  
ऽयम् आ प्या॑यतां॒ पुनः॑ ।  
जा॒यां याम् अ॑स्मा॒ +++(मह्यं)+++ आवा॑क्षु॒स्+++(=आवहन्)+++  
ताꣳ रसे॑ना॒भि व॑र्द्ध+++(य)+++ताम् ।+++(४)+++  

अ॒भिव॑र्द्धतां॒ पय॑सा॒  
ऽभि रा॒ष्ट्रेण॑ वर्द्धताम् ।  
र॒य्या स॒हस्र॑पोषसे॒-  
मौ स्ता॒म् अन॑पेक्षितौ ।+++(र४)+++  

इ॒हैव स्तं॒ मा वियो॑ष्टं॒  
विश्व॒म् आयु॒र् व्य॑श्नुतम् ।  
म॒ह्या+++(य्)+++ इ॑न्द्रस् स्व॒स्तये॑ +++(ऽस्तु)+++ ।+++(र४)+++  

ध्रु॒वैधि पो॑ष्या॒ मयि॒  
मह्य॑न् त्वा ऽदा॒द् बृह॒स्पतिः॑ ।  
मया॒ पत्या॑ प्र॒जाव॑ती॒  
सं जी॑व श॒रद॑श्श॒तम् ।+++(र४)+++  

त्वष्टा॑ जा॒याम् अ॑जनय॒त्  
+++("त्वष्टा रुपाणि पिंशतु" इति गर्भाधाने)+++  
त्वष्टा॑ ऽस्यै॒+++(स्याः)+++ त्वां पति॑म् ।  
त्वष्टा॑ स॒हस्र॒म् आयूꣳ॑षि  
दी॒र्घम् आयुः॑ कृणोतु वाम् ।  


<div class="js_include" url="/saMskAra/mantraH/AdityaH/Rk/imam_me_varuNa/"  newLevelForH1="4" includeTitle="true"> </div>  

<div class="js_include" url="/saMskAra/mantraH/agniH/Rk/tvan_no_agne/"  newLevelForH1="4" includeTitle="true"> </div>  


इति श्रीहरदत्तविरचिते एकाग्निकाण्डमन्त्रव्याख्याने अष्टमः खण्डः ॥  


## उपवेषनम्
परिषेचनान्तं कृत्वोत्तरया +++(=इह गावः प्रजायध्वम्)+++ चर्मण्युपविशत उत्तरो वरः +++(प्राङ्मुखौ)+++ ।  

+++(उत्तरया चर्मण्युपविशतः। आमन्त्रितनिघातः छान्दसत्वान्नभवति ।)+++  
इ॒ह गावः॒ प्रजा॑यद्ध्वम्  
इ॒हाश्वा॑ इ॒ह पूरु॑षाः ।  
इ॒हो+++(ह+उ)+++ स॒हस्र॑-दक्षिणो  
रा॒यस्पोषो॒ निषी॑दतु ।+++(र५)+++  


अथास्याः पुंस्वो +++(=या पुमांसमेव सूते न स्त्रियं सा )+++ जीवपुत्रायाः पुत्रमङ्क उत्तरयोपवेश्य +++(="सोमेनादित्या")+++ तस्मै फलान्युत्तरेण +++(=प्रस्वस्थः प्रेयः)+++ यजुषा प्रदायोत्तरे +++(="इह प्रियं प्रजयाः")+++ जपित्वा वाचं यच्छत +++(=मौनमाचरतः)+++ आ नक्षत्रेभ्यः ॥  

__________________
+++(अथ या पुमांसमेव सूतवती जीवपुत्रा च, तस्याः पुत्रं वध्वा अङ्के उपवेशयति।)+++  
सोमे॑नादि॒त्या ब॒लिन॒स्  
सोमे॑न पृथि॒वी दृ॒ढा ।  
अथो॒ नक्ष॑त्राणाम् ए॒षाम्  
उ॒पस्थे॒ सोम॒ आधि॑+++(हि)+++तः।  
+++( एवमयं बालः तवोपस्थे उपविशतु)+++  +++(५)+++  

__________________
+++(तस्मै फलानि प्रयच्छति)+++  
+++(हे फलानि!)+++ प्र स्वस्+++(=सूताः)+++ स्थः॒,  
प्रेयं प्र॒जया॒ भुव॑ने शोचेष्ट+++(=सोषीष्ट, √ सू)+++ ।  

__________________
+++(उत्तरे जपति)+++  
इ॒ह प्रि॒यं प्र॒जया॑ ते॒ समृ॑द्ध्यताम्,  
अ॒स्मिन् गृ॒हे गार्ह॑पत्याय +++(भावाय)+++ जागृहि +++(अतिथीनामग्नीनां च सेवया)+++।  
ए॒ना पत्या॑ त॒न्वꣳ॑ सꣳ सृ॑ज॒स्वा-  
ऽथा॒ जीव्री॑+++(=जीर्णा)+++ वि॒दथ॒म्+++(=यज्ञं)+++ आ व॑दासि +++(पौत्रादिभ्यः)+++।  

सु॒म॒ङ्ग॒लीर् इ॒यं व॒धूर्  
इ॒माꣳ स॑मेत॒ पश्य॑त ।  
सौभा॑ग्यम् अ॒स्यै द॒त्वाया+++(=दत्वा)+++-  
ऽथाऽऽस्तं॒ +++(स्वस्वगृहाणि)+++ वि परे॑तन+++(=गच्छत)+++ ।+++(र४)+++  



## तारादर्शनम्  
उदितेषु नक्षत्रेषु प्राचीमुदीचीं वा दिशमुपनिष्क्रम्योत्तराभ्यां +++(=ध्रुवक्षितिर्ध्रुवयोनिः)+++ यथालिङ्गं +++(=तेनोत्तरस्यामृचि सर्वेषां सप्तर्षीणां कृत्तिकादिनामरून्धत्याश्च सहदर्शनम्)+++ ध्रुवमरुन्धतीं च दर्शयति॥  

+++(ध्रुवं दर्शयति)+++  
ध्रु॒वक्षि॑तिर् ध्रु॒वयो॑निर्  
ध्रु॒वम् अ॑सि ध्रु॒वत॑स् स्थि॒तम् ।  
त्वन् नक्ष॑त्राणां मे॒थ्य्+++(=खलेवाली, खले धान्यपेषणस्थाने वाल्यन्ते वृषा इति)+++ असि॒  
स मा॑ पाहि पृतन्य॒तः+++(=योद्धुकामात्)+++ ।  

__________________
+++(अरुन्धतीं दर्शयति। ६ कृत्तिकाः + अरुन्धती = ७ कृत्तिकाः सप्तऋषिपन्त्यः। अरुन्धती स्थिरा, शिष्टास् त्यक्ताः शङ्कया।)+++  
स॒प्त॒ऋ॒षयः॑ प्रथ॒मां कृत्ति॑कानाम् अरुन्ध॒तीम् यद् ध्रु॒वता॒ꣳ॒ ह नि॒न्युः। षट्कृत्ति॑कामुख्ययो॒गं वह॑न्ति +++(तस्याम्)+++।  
+++(वधूर्)+++ इयम् अ॒स्माक॑म् एधत्व् अष्ट॒मी ।+++(र५)+++  





अथैनाम् आग्नेयेन स्थालीपाकेन याजयति +++(अथेति वचनादेतस्यामव रात्र्यां स्थालीपाको भवति ।)+++॥ पत्न्यवहन्ति +++(व्रीहीन् यवान् वा नवान्। न तु श्रपणादिकमपि। पर्वसु पतिरेवावहन्यात्।)+++ ॥  
+++(शिष्टं [स्थालीपाककर्मान्यत्रोक्तम्](../sthAlIpAka/)। अत्र तु विवाहाङ्गत्वात् शम्या परिधय इति केचित्, नेत्यन्ये।)+++ योऽस्यापचितस्तस्मा ऋषभं ददाति +++(वराय याजकेन न दक्षिणा वध्वा देयेति भावेन, तत्प्रतिनिधिः)+++॥


#### ब्रह्मचर्यम् होमः समावेशनं च
एतदहर् विजानीयाद् यदहर् भार्याम् आवहते +++(विवाहाब्दिकम् अत्रोक्तम् इति हरदत्तः)+++ ७  त्रिरात्रमुभयोरधश् शय्या ब्रह्मचर्यं क्षारलवणवर्जनं च ८ तयोश् शय्यामन्तेरण दण्डो गन्धलिप्तो वाससा सूत्रेण वा परिवीतस्तिष्ठति ॥  




## दण्डोत्थापनमन्त्रः  
तं +++(दण्डं)+++ चतुर्थ्या ऽपररात्र +++(=रात्रेस्तृतीयो भागः)+++
उत्तराभ्याम् +++(="उदीर्ष्वात" इत्येताभ्यां)+++ उत्थाप्य, प्रक्षाल्य, निधाय,  

उ॒दी॒र्ष्वाऽतो॑ विश्वावसो॒ +++(गन्धर्व)+++  
नम॑सेडामहे त्वा ।  
अ॒न्याम् इ॑च्छ प्रफ॒र्व्यꣳ॑+++(=प्रथमवयसं)+++  
सञ्जा॒यां पत्या॑ सृज ।  

उ॒दी॒र्ष्वातः॒ पति॑वती॒ ह्य् ए॑षा  
वि॒श्वाव॑सुं॒ नम॑सा गी॒र्भिर् ई॑ट्टे+++(=याचे)+++ ।  
अ॒न्याम् इ॑च्छ पितृ॒षदं॒ व्य॑क्ता॒ꣳ॒  
स ते॑ भा॒गो ज॒नुषा॒ तस्य॑ विद्धि ।  


## शेष-होम-मन्त्राः  
अग्नेरुपसमाधानाद्याज्यभागान्ते ऽन्वारब्धायाम् उत्तरा आहुतीर् +++(=सप्त प्रधानाहुतीर्जुहोति "अग्ने प्रायश्चित्ते"इत्येवमाद्याः)+++ हुत्वा जयादि प्रतिपद्यते।  

अग्ने॑ प्रायश्+++(=विनाश)+++-चित्ते॒+++(=सन्धातः)+++! त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++  

वायो॑ प्रायश्चित्ते॒! त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++  

आदि॑त्य प्रायश्चित्ते॒!  त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++

प्रजा॑पते प्रायश्चित्ते॒!  त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++

प्र॒स॒वश्+++(=अनुज्ञा)+++ चो॑पया॒मश्+++(=पृथिवी)+++ च॒  
+++(इयं वा उपयामः इति श्रुतेः)+++  
काट॑श्+++(=लिङ्गरूपरुद्रः)+++ चार्ण॒वश् च॑  
धर्ण॒सिश्+++(=गृहं)+++ च॒ द्रवि॑णञ् च॒  
भग॑श् चा॒न्तरि॑क्षञ् च॒  
सिन्धु॑श् च समु॒द्रश् च॒  
सर॑स्वाꣳश् च वि॒श्वव्य॑चाश् च॒  
ते यं द्वि॒ष्मो यश्च॑ नो॒ द्वेष्टि॒, तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

+++(वसन्तादीनां षण्णामृतूनां द्वौद्वौ मासौ-)+++  
मधु॑श्च॒ माध॑वश्च  
शु॒क्रश्च॒ शुचि॑श्च॒  
नभ॑श्च नभ॒स्य॑श् च॒  
+इ॒षश् चो॒र्जश्च॒  
सह॑श् च सह॒स्य॑श् च॒  
तप॑श् च तप॒स्य॑श् च॒  
ते यं द्वि॒ष्मो यश्च॑ नो॒ द्वेष्टि॒ तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

चि॒त्तञ् च॒ चित्ति॒श् चा+  
ऽकू॑त॒ञ्+++(=अभिप्रेतम्)+++ चाकू॑ति॒श्+++(=अभिप्रायः)+++ च  
+अधी॑त॒ञ् चाधी॑तिश्च॒  
विज्ञा॑तञ्च वि॒ज्ञान॑ञ्च॒  
नाम॑ च॒ क्रतु॑श्+++(=आकृतिः)+++ च॒  
दर्श॑श्च पू॒र्णमा॑सश्च॒  
ते यं द्वि॒ष्मो यश्च॑ नो॒ द्वेष्टि॒ तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

### वध्वाश् शिरस्य् आज्यशेषानयनम्
भूस् स्वाहा॒, भुव॒स् स्वाहा॒, सुव॒स् स्वाहोꣳ स्वाहा॑ ॥ (10)  
+++(भूरादयः त्रयो लोकाः । ओमिति ब्रह्म ॥)+++

इति श्रीहरदत्तविरचिते एकाग्निकाण्डमन्त्र व्याख्याने दशमः खण्डः



### परस्परवीक्षणम्
परिषेचनान्तं कृत्वा,
अपरेणाग्निं प्राचीम् उपवेश्य तस्याश् शिरस्याज्यशेषाद् व्याहृतिभिर् ओङ्कारचतुर्थाभिरानीयोत्तराभ्यां +++(="अपश्यं त्वे"त्येताभ्यां)+++ यथालिङ्गं +++(=पूर्वया वधूः उत्तरया वरः)+++ मिथस्समीक्ष्य,  

+++(वधूर् वरं समीक्षते)+++  
अप॑श्यन् त्वा॒ मन॑सा॒ चेकि॑तानं॒+++(=जानन्तं)+++  
तप॑सो जा॒तं तप॑सो॒ विभू॑तम् ।  
इ॒ह प्र॒जाम् इ॒ह र॒यिꣳ ररा॑णः॒  
प्रजा॑यस्व प्र॒जया॑ पुत्रकाम ।  

______________
+++(वरो वधूम् ईक्षते)+++  
अप॑श्यन् त्वा॒ मन॑सा॒ दीध्या॑ना॒ꣳ॒+++(=ध्यायन्तीं)+++  
स्वायां॑ त॒नूꣳ+++(न्वां)+++ ऋ॒त्विये॒ +++(काले)+++ नाथ॑मानाम् ।  
उप॒ माम् +++(सम्भोगकाले)+++ उ॒च्चा यु॑व॒तिर् बुभू॑याः॒+++(=अनुभूयाः)+++  
प्रजा॑यस्व प्र॒जया॑ पुत्रकामे ।+++(४)+++  


उत्तरया +++(="समञ्जन्त्वि"त्येतया)+++ ऽज्यशेषेण हृदयदेशौ संमृज्य,  
______________
+++(उत्तरयाऽऽज्यशेषेण हृदयदेशौ समनक्ति)+++
सम॑ञ्जन्तु॒ विश्वे॑ दे॒वास्  
समापो॒ हृद॑यानि नौ ।  
सं मा॑त॒रिश्वा॒ सं धा॒ता  
समु॒ देष्ट्री॑+++(=सरस्वती)+++ दिदेष्टु नौ ।+++(र५)+++  



### अथ जपः  
उत्तरास् तिस्रो +++(="प्रजापते तन्व"मित्याद्याः)+++ जपित्वा,  

प्रजा॑पते त॒न्वं॑ मे जुषस्व॒  
त्वष्ट॑र् दे॒वेभि॑स् स॒हसा॒म+++(न= सममान)+++ इ॑न्द्र ।  
विश्वै॑र् दे॒वै रा॒तिभि॑स् सꣳ ररा॒णः  
पु॒ꣳ॒सां ब॑हू॒नां मा॒तर॑स् स्याम ।+++(र४)+++  

आ नः॑ प्र॒जाञ् ज॑नयतु प्र॒जाप॑तिर्  
आजर॒साय॒ +++(स्नेहाय)+++ सम॑नक्त्व् अर्य॒मा ।  
अ-दु॑र्-मङ्गलीः पतिलो॒कम् आ वि॑श॒  
शन् नो॑ भव द्वि॒पदे॒ शञ् चतु॑ष्पदे ।  

तां पू॑षञ् छि॒वत॑मा॒म् एर॑यस्व॒  
यस्यां॒ बीजं॑ मनु॒ष्या॑ वप॑न्ति ।  
या न॑ ऊ॒रू उ॑श॒ती+++(=कामयमाना)+++ वि॒स्र+++(श्र)+++या॑तै॒+++(=विश्लिष्टौ कुर्यात्)+++  
यस्या॑म् उ॒शन्तः॒+++(=कामयमानाः)+++ प्रह॑रेम॒ शेफ॑म् ॥+++(५)+++ (11)




शेषं +++(="आरोहोरु"मित्यादि)+++ समावेशने जपेत् ॥  

+++(अन्तरात्मन्!)+++ आरो॑हो॒रुम् उप॑बर्हस्व बा॒हुं  
परि॑ष्वजस्व जा॒याꣳ सु॑मन॒स्यमा॑नः +++(=प्रीयमाणः)+++ ।  
तस्यां॑ पुष्यतं मिथु॒नौ सयो॑नी (=सङ्गतोपस्थौ)  
ब॒ह्वीं प्र॒जां ज॒नय॑न्तौ॒ सरे॑तसा ।  

आ॒र्द्रया+++(आज्याक्तया)+++ऽर॑ण्या॒ +++(अग्निम्)+++ यत्रा+++(था)+++ऽम॑न्थ॒त्,  
+++(तथा)+++ पुरु॑षं॒ +++(गर्भम्)+++ पुरु॑षेण +++(शेफेन)+++ श॒क्रः ।  
तद् ए॒तौ मि॑थु॒नौ सयो॑नी+++(=सङ्गतोपस्थौ)+++  
प्र॒जया॒ऽमृते॑ने॒ह ग॑च्छतम् ।  

अन्यो वैनाम् अभिमन्त्रयेत  +++(अत्र सुदर्शनाचार्यः - इदं च "अहं गर्भमदधाम्" इत्यादि लिङ्गविरोधेऽपि श्रुतेर्बलीयस्त्वा)+++११  

अ॒हं गर्भ॒म् अद॑धा॒म् ओष॑धीष्व्  
अ॒हं विश्वे॑षु॒ भुव॑नेष्व् अ॒न्तः ।  
अ॒हं प्र॒जा अ॑जनयं पितॄृ॒णाम्  
अ॒हं जनि॑भ्यो +++(=जन्याः = वध्वाः)+++ अप॒रीषु॑ +++(=पश्चात्कालस्नुषासु)+++ पु॒त्रान् ।+++(५)+++

पु॒त्रिणे॒मा कु॑मा॒रिणा॒ विश्व॒म् आयु॒र् व्य॑श्नुतम् ।  
उ॒भा हिर॑ण्य-पेशसा+++(=रूपौ)+++ वी॒ति+++(=हविर्)+++हो॑त्रा कृ॒तद्व॑सू (=कृतवसू)।  
द॒श॒स्यन्त्वा॒ +++(=दशस्यन्तौ =दातारौ)+++ ऽमृता॑य॒ कꣳ (पादपूरणे) श+++(स)+++म् ऊधो॑  
रोम॒शꣳ ह॑थो+++(=श्लिष्टं कुरुतम्)+++ दे॒वेषु॑ कृ॒णुतो॒ दुवः॑ (=परिचरणम्)।+++(४)+++  
+++(भावयव्यस्य राज्ञो भार्याम् भावयव्यानीमिन्द्रः पत्युस्सखा परिहसन् उवाच उपभोगयोग्या त्वं न भवसि रोमाणि ते नोत्पन्नानीति । सा तमब्रवीत्- उपोप मे परामृश मा मे दभ्राणि मन्यथाः । सर्वाहमस्मि रोमशा गन्धारिणामिवाविका इति ॥)+++
