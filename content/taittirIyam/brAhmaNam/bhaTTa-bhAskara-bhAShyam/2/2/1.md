---
title:  ०१.
unicode_script: devanagari
---

##  प्राजापत्यं काण्डम्

### मन्त्रः
प्र॒जाप॑तिरकामयत प्र॒जास्सृ॑जे॒येति॑ ।

स ए॒तन्दश॑होतारमपश्यत् ।

#### टीका
1 अथ होतॄणां ब्राह्मणं, प्राजापत्यं काण्डम् - प्रजापतिरकामयतेत्यादि ॥ दशहोतारमिति 'चित्तिः स्रुक्' नैक इत्यादिकम् ।
### मन्त्रः
तम्मन॑साऽनु॒द्रुत्य॑ दर्भस्त॒म्बे॑ऽजुहोत् ।

#### टीका
अनुद्रुत्य अक्षरक्रमेण स्मृत्वा ।
### मन्त्रः
ततो॒ वै स प्र॒जा अ॑सृजत ।  
ता अ॑स्माथ्सृ॒ष्टा अपा᳚क्रामन्न् ।  
ता ग्रहे॑णागृह्णात् ।  
तद्ग्रह॑स्य ग्रह॒त्वम् ।
#### टीका
ततो वा इत्यादि । गतम् ।

'वाचस्पते विधे नामन्'1 इत्यादिना ग्रहत्वं, गृह्यतेऽनेनेति ग्रहः ।
## मूलम्
यᳵ का॒मये॑त॒ प्रजा॑ये॒येति॑ ।
स दश॑होतार॒म्मन॑साऽनु॒द्रुत्य॑ दर्भस्त॒म्बे जु॑हुयात् ।

### मन्त्रः
यᳵ का॒मये॑त॒ प्रजा॑ये॒येति॒ स दश॑होतार॒म्मन॑साऽनु॒द्रुत्य॑ दर्भस्त॒म्बे जु॑हुयात् ।

#### टीका
य इत्यादि प्रजाकामस्य दशहोतृविधिः ।
### मन्त्रः
प्र॒जाप॑तिरे॒व भू॒त्वा प्रजा॑यते ।

#### टीका
प्रजापतिर्वा इति । 'इन्द्रस्यात्मानं दशधा चरन्तम्' इति लिङ्गात् ।
### मन्त्रः

#### टीका
मन इवेति । सर्वात्मचारित्वात् । प्रजापतेराप्त्यै प्रजापतित्वस्यावाप्त्यै, प्रजापतिरेव भूत्वा यथा तथा प्रजास्सृजेत् ।
### मन्त्रः
मन॑सा जुहोति ।
मन॑ इव॒ हि प्र॒जाप॑तिः ।
प्र॒जाप॑ते॒राप्त्यै᳚ ।  

पू॒र्णया॑ जुहोति ।
पू॒र्ण इ॑व॒ हि प्र॒जाप॑तिः ।
प्र॒जाप॑ते॒राप्त्यै᳚ ।
#### टीका
न्यूनयेति । चतुर्गृहीतया स्रुचा, सामर्थ्याद्विकल्पः पूर्णया चतुर्गृहीतया वा ।
### मन्त्रः
न्यू॑नया जुहोति ।  
न्यू॑ना॒द्धि प्र॒जाप॑तिᳶ प्र॒जा असृ॑जत ।  
प्र॒जाना॒ꣳ॒ सृष्ट्यै᳚ ॥ 2 ॥
#### टीका
न्यूनाद्धीति । सर्वविकल्पशून्यान्मूलकारणात् । तस्मान्न्यूनत्वं प्रजानां सृष्ट्यै भवति ।
### मन्त्रः
द॒र्भ॒स्त॒म्बे जु॑होति ।

#### टीका
दर्भस्तम्ब इत्यादि । गतम् ।
## मूलम्
ए॒तस्मा॒द्वै योने᳚ᳶ प्र॒जाप॑तिᳶ प्र॒जा अ॑सृजत ।  
यस्मा॑दे॒व योने᳚ᳶ प्र॒जाप॑तिᳶ प्र॒जा असृ॑जत ।  
तस्मा॑दे॒व योने॒ᳶ प्रजा॑यते ।
### मन्त्रः
यस्मा॑दे॒व योने᳚ᳶ प्र॒जाप॑तिᳶ प्र॒जा असृ॑जत॒ तस्मा॑दे॒व योने॒ᳶ प्रजा॑यते ।
#### टीका
योनिः कारणम् ॥
### मन्त्रः
ब्रा॒ह्म॒णो द॑ख्षिण॒त उपा᳚स्ते ।   
ब्रा॒ह्म॒णो वै प्र॒जाना॑मुपद्र॒ष्टा ।
#### टीका
2 उपद्रष्टेति ॥ हिताहितज्ञः साक्षी उपद्रष्टा ।
### मन्त्रः
उ॒प॒द्र॒ष्टु॒मत्ये॒व प्रजा॑यते ।
ग्रहो॑ भवति ।
प्र॒जानाꣳ॑ सृ॒ष्टाना॒न्धृत्यै᳚ ।

#### टीका
उपद्रष्टुमतीति । बहूपद्रष्टृके देशे प्रजायते प्रजा उत्पादयति । छान्दसो वर्णव्यत्ययः ॥

## मूलम्
यम्ब्रा᳚ह्म॒णव्ँ वि॒द्याव्ँ वि॒द्वाꣳस॒य्ँयशो॒ नर्च्छेत् ॥ 3 ॥  
सोऽर॑ण्यम्प॒रेत्य॑ ।
द॒र्भ॒स्त॒म्बमु॒द्ग्रथ्य॑ ।
ब्रा॒ह्म॒णन्द॑ख्षिण॒तो नि॒षाद्य॑ ।
चतु॑र्होतॄ॒न्व्याच॑ख्षीत ।
### मन्त्रः
यम्ब्रा᳚ह्म॒णव्ँ वि॒द्याव्ँ वि॒द्वाꣳस॒य्ँयशो॒ नर्च्छे॒त्थ्    सोऽर॑ण्यम्प॒रेत्य॑ दर्भस्त॒म्बमु॒द्ग्रथ्य॑ ब्राह्म॒णन्द॑ख्षिण॒तो नि॒षाद्य॒ चतु॑र्होतॄ॒न्व्याच॑ख्षीत ।
#### टीका
3 यं ब्राह्मणमित्यादि ॥ यं ब्राह्मणं विशिष्टां विद्यां विद्वांसं जानन्तं तदनुरूपं यशो नर्च्छेत्, सोऽरण्यमनुप्रविश्य दर्भस्तम्बमूर्ध्वग्रन्थिकं बध्वा तत्रासीनस्सन् ब्राह्मणं दक्षिणतो निषाद्य सादयित्वा चतुर्होतॄन् दशहोत्रादीन् सर्वान् व्याचक्षीत विशिष्टमाचक्षीत विशिष्टेन शब्देन पठेत् ।

## मूलम्
ए॒तद्वै दे॒वाना᳚म्पर॒मङ्गुह्य॒म्ब्रह्म॑ ।
यच्चतु॑र्होतारः ।
 ### मन्त्रः
ए॒तद्वै दे॒वाना᳚म्पर॒मङ्गुह्य॒म्ब्रह्म॒ यच्चतु॑र्होतारः ।

#### टीका
एतद्वा इत्यादि गतम् ।
### मन्त्रः
तदे॒व प्र॑का॒शङ्ग॑मयति ।
#### टीका
तदेवेति । तत् देवानां ब्रह्म देवानां प्रकाशीकृतम् ।
## मूलम्
तदे॑नम्प्रका॒शङ्ग॒तम् ।
प्र॒का॒शम्प्र॒जाना᳚ङ्गमयति ।
### मन्त्रः
तदे॑नम्प्रका॒शङ्ग॒तम् प्र॑का॒शम्प्र॒जाना᳚ङ्गमयति ।  
## मूलम्
द॒र्भ॒स्त॒म्बमु॒द्ग्रथ्य॒ व्याच॑ष्टे ॥ 4 ॥  
अ॒ग्नि॒वान् वै द॑र्भस्त॒म्बः ।
अ॒ग्नि॒वत्ये॒व व्याच॑ष्टे ।
ब्रा॒ह्म॒णो द॑ख्षिण॒त उपा᳚स्ते ।
ब्रा॒ह्म॒णो वै प्र॒जाना॑मुपद्र॒ष्टा ।
उ॒प॒द्र॒ष्टु॒मत्ये॒वैन॒य्ँयश॑ ऋच्छति ।
### मन्त्रः
द॒र्भ॒स्त॒म्बमु॒द्ग्रथ्य॒ व्याच॑ष्टे - ''अ॒ग्नि॒वान् वै द॑र्भस्त॒म्बः , अ॑ग्नि॒वत्ये॒व व्याच॑ष्टे, ब्राह्म॒णो द॑ख्षिण॒त उपा᳚स्ते , ब्राह्म॒णो वै प्र॒जाना॑मुपद्र॒ष्टा , उपद्रष्टु॒मत्ये॒वैन॒य्ँयश॑ ऋच्छति ।
#### टीका
एनं प्रजानां प्रकाशं गमयति विद्यानुरूपं, गतमन्यत् ॥

## मूलम्
ई॒श्व॒रन्तय्ँ यशोर्तो॒रित्या॑हुः ।
यस्यान्ते᳚ व्या॒चष्ट॒ इति॑ ।
### मन्त्रः
''ई॒श्व॒रन्तय्ँ यशोर्तो॒''रित्या॑हुः ।
यस्यान्ते᳚ व्या॒चष्ट॒ इति॑ ।

#### टीका
4 ईश्वरमित्यादि ॥ यस्य समीपे अयं व्याचष्टे तमेवास्य यशः अर्तोः गन्तुमीश्वरस्स्यादित्याहुः ।
### मन्त्रः
वर॒स्तस्मै॒ देयः॑ ।

#### टीका
तस्मात् तस्मै ब्राह्मणाय वरो देयः ।
## मूलम्
यदे॒वैन॒न्तत्रो॑प॒नम॑ति ।
तदे॒वाव॑ रुन्धे ॥ 5 ॥
### मन्त्रः
यदे॒वैन॒न्तत्रो॑प॒नम॑ति॒ तदे॒वाव॑ रुन्धे ॥ 5 ॥  
#### टीका
यदेव यश एनं ब्राह्मणं तस्मिन् कर्मण्युपनमति तत् स्वयमेवावरुन्धे ॥
### मन्त्रः
अ॒ग्निमा॒दधा॑नो॒ दश॑होत्रा॒ऽरणि॒मव॑ दध्यात् ।
प्रजा॑तमे॒वैन॒मा ध॑त्ते ।
तेनै॒वोद्द्रुत्या᳚ग्निहो॒त्रञ्जु॑हुयात् ।

#### टीका
5 अग्निमादधान इत्यादि ॥ प्रजातं प्रभूतमग्निं आधत्ते तेनैव दशहोत्रा उद्द्रुत्य समीपं गत्वा अग्निहोत्रं जुहुयात् ।
### मन्त्रः
ह॒विर्नि॑र्व॒फ्स्यन्दश॑होतार॒व्ँ व्याच॑ख्षीत ।  
प्रजा॑तमे॒वैन॒न्निर्व॑पति ।
सा॒मि॒धे॒नीर॑नुव॒ख्ष्यन्दश॑होतार॒व्ँ व्याच॑ख्षीत ।
#### टीका
हविर्निर्वप्स्यन्नित्यादि गतम् ।
### मन्त्रः
सा॒मि॒धे॒नीरे॒व सृ॒ष्ट्वाऽऽरभ्य॒ प्रत॑नुते ।

#### टीका
सृष्ट्वेति । समिधामाधानार्थास्सृष्ट्वा आरम्भप्रभृति विस्तारयति ।
### मन्त्रः
अथो॑ य॒ज्ञो वै दश॑होता ।
य॒ज्ञमे॒व त॑नुते ॥ 6 ॥  ़
#### टीका
अपिच स्वयं यज्ञ एवायं दशहोता, तस्माद्यज्ञ एव विस्तारितो भवति ॥
### मन्त्रः
अ॒भि॒चर॒न्दश॑होतारञ्जुहुयात् ।

#### टीका
6 अभिचरन्निसादि ॥ स्वतन्त्रमिदम् ।
### मन्त्रः
अ॒भि॒चर॒न्दश॑होतारञ्जुहुयात् ।
नव॒ वै पुरु॑षे प्रा॒णाः ।
नाभि॑र्दश॒मी ।

#### टीका
नाभिना दशत्वान्वयात् प्राणादिदशकसहितमेनमभिचरितव्यमभिचरति व्यापादयति,
### मन्त्रः
सप्रा॑णमे॒वैन॑म॒भि च॑रति ।

#### टीका
किंच प्राणा एवास्य स्वं आत्मीयं धन क्षेत्रादि, तदपि नाशयति ।

## मूलम्
ए॒ताव॒द्वै पुरु॑षस्य॒ स्वम् ।
याव॑त्प्रा॒णाः ।
याव॑दे॒वास्यास्ति॑ ।
तद॒भि च॑रति ।
### मन्त्रः
ए॒ताव॒द्वै पुरु॑षस्य॒ स्व॒म्  याव॑त्प्रा॒णाः ।

याव॑दे॒वास्यास्ति॒ तद॒भि च॑रति ।

स्वकृ॑त॒ इरि॑णे जुहोति प्रद॒रे वा᳚ ।

#### टीका
स्वकृत इत्यादि । स्वाभाविके इरिणे ऊषरे जुहोति, प्रदरे भूविवरे वा ।
### मन्त्रः
ए॒तद्वा अ॒स्यै निर्ऋ॑तिगृहीतम् ।
#### टीका
एतत्खलु पृथिव्यास्संबन्धि निरृतिगृहीतं अलक्ष्म्या परिगृहीतम् । तस्मान्निर्ऋतिपरिगृहीते देशे हुत्वा एनं निर्ऋत्या ग्राहयति
## मूलम्
यद्वा॒चᳵ क्रू॒रम् ।
तेन॒ वष॑ट्करोति ।

### मन्त्रः
यद्वा॒चᳵ क्रू॒रम् तेन॒ वष॑ट्करोति ।  
वा॒च ए॒वैन॑ङ्क्रू॒रेण॒ प्र वृ॑श्चति ।  
ता॒जगार्ति॒मार्च्छ॑ति ॥ 7 ॥
#### टीका
यद्वाचः कूरं 'खट् फट् जहि' इत्यादिकं तेन वषट्करोति, वाचः क्रूरेणांशेन एनं प्रकर्षेण वृश्चति, तदमिमेवार्तिं गच्छति योऽभिचरितव्यः ॥

इति तैत्तिरीयब्राह्मणे द्वितीयाष्टके द्वितीयप्रपाठके प्रथमोऽनुवाकः ॥  
