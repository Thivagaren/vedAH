---
title:  ०९,
unicode_script: devanagari
---

Mantra
इ॒दव्ँ वा अग्रे॒ नैव किञ्च॒ नासी᳚त् ।
न द्यौरा॑सीत् ।
न पृ॑थि॒वी ।
नान्तरि॑ख्षम् ।
तदस॑दे॒व सन्मनो॑ऽकुरुत॒ स्यामिति॑ ।
तद॑तप्यत ।
२२२
1 इदं वा इत्यादि ॥ यदिदं दृश्यभूतं द्रव्यादिपदार्थषट्कात्मकं प्रपञ्चरूपं इदं किंचिदपि अग्रे आद्यसृष्टेः प्राक् नैवासीत् । किंचनग्रहणं कार्त्स्न्यनिषेधाय । इदंग्रहणं दृश्यनिषेधाय । एवमसच्छब्दस्य निमित्तार्थो दर्शितः । इदानीं विशेषतः प्रदर्शयति - न द्यौरित्यादि । अथ प्रपञ्चोत्तीर्णं तत् ब्रह्म तेनैव प्रपञ्चरूपेण असत् अविद्यमानं औपाधिकं हि सत्त्वं ब्रह्मणः । तत्सदभवत् । कुतः? यतः मनोऽकुरुत स्यामिति; आचार्य उपनयत इतिवद्द्रष्टव्यम् । मनस्कार आदरः, प्रपञ्चात्मना स्यामिति यस्मादैक्षत तस्मात्सदभवत् । एतेन सच्छब्दस्य प्रवृत्तिनिमित्तं दर्शितम्, निर्वचनं च । स्वेच्छैव सामग्रीति दर्शयितुमेवकारः । 'सदेव सोम्य' इत्यत्र 'बहु स्याम्' इतीक्षणं लब्धसद्व्यपदेशस्य । अथ तन्मनस्कुर्वत् सत् अतप्यत ध्यानसंपादितं 'चित्तिः स्रुक्' इत्यादिकं अध्यात्मयागात्मकं तपोऽतप्यत । वक्ष्यति 'असतोऽधि मनोऽसृज्यत' इति । तत्र तदिति ब्रह्मणो यन्मनस्कुर्वन्मात्ररूपं तदुच्यते यत्तत्त्वानामाद्यं, पदानां परमं, तद्ब्रह्मणः आद्यं विजृम्भणं सदित्युच्यते स्यामिति संकल्पात् । अथ तस्य तप्यमानं रूपं तद्दशहोत्रात्मा प्रजापतिः, तस्य तप्यमानरूपस्य इयं वर्णना । वक्ष्यति 'य एवं तपसो वीर्यं विद्वान्'21 इति ॥
Mantra
तस्मा᳚त्तेपा॒नाद्धू॒मो॑ऽजायत ।
तद्भूयो॑ऽतप्यत ।
तस्मा᳚त्तेपा॒नाद॒ग्निर॑जायत ।
तद्भूयो॑ऽतप्यत ॥ 50 ॥  
तस्मा᳚त्तेपा॒नाज्ज्योति॑रजायत ।
तद्भूयो॑ऽतप्यत ।
तन्मा᳚त्तेपा॒नाद॒र्चिर॑जायत ।
तद्भूयो॑ऽतप्यत ।
तस्मा᳚त्तेपा॒नान्मरी॑चयोऽजायन्त ।
तद्भूयो॑ऽतप्यत ।
तस्मा᳚त्तेपा॒नादु॑दा॒रा अ॑जायन्त ।
तद्भूयो॑ऽतप्यत ।
तद॒भ्रमि॑व॒ सम॑हन्यत ।
तद्व॒स्तिम॑भिनत् ॥ 51 ॥  
स स॑मु॒द्रो॑ऽभवत् ।
तस्मा᳚थ्समु॒द्रस्य॒ न पि॑बन्ति ।
प्र॒जन॑नमिव॒ हि मन्य॑न्ते ।
तस्मा᳚त्प॒शोर्जाय॑माना॒दाप॑ᳶ पु॒रस्ता᳚द्यन्ति ।
तद्दश॑हो॒ताऽन्व॑सृज्यत ।
प्र॒जाप॑ति॒र्वै दश॑होता ।

य ए॒वन्तप॑सो वी॒र्य॑व्ँवि॒द्वाꣳस्तप्य॑ते ।
भव॑त्ये॒व ।
२२२
2 तस्मादित्यादि ॥ तेपानात् तप्तवतः, लिटः कानजादेशः । धूमाग्नी गतौ । ज्योतिः प्रकाशः । अर्चिः ज्वाला । मरीचयः शिखाः । उदाराः अधिष्ठानं भित्वा बहिर्गता दीप्तयः । अथ तद्धूमादि सर्वं अभ्रमिव समहन्यत संहतमभवत् तपो वेगाध्मातं धूमादिभावेन परिणतं संहतमिव तदभवत् मूर्तमिव तदभवत् । अथ तदात्मनो वस्तिं अधःप्रदेशमभिनत् । अथ तेन यत् स्रुतमुदकं तत्समुद्रोऽभवत् । तस्मात्समुद्रजलं न पिबन्ति । कर्मणस्संप्रदानत्वमुक्तं, चतुर्थ्यर्थे षष्ठी । तस्मात्प्रजननमिव, यस्मान्मन्यन्ते तस्माद्गर्भस्य प्रजननं गर्भोदकम् । तस्मादद्यत्वेऽपि पशोर्जायमानात् पूर्वं आपो यन्ति निर्गच्छन्ति, पश्चात्पशुर्निर्गच्छति । अथ तदनु वस्तिभेदानन्तरमेव दशहोता प्रजापतिरन्वसृज्यत उदपादि अजायत, प्रजाः भूतेन्द्रियाणि, यस्तेषामुत्पत्तिहेतुस्स प्रजापतिर्दशहोता ॥


य एवमित्यादि । पूर्वोक्तस्य तपसः सामर्थ्यं विद्वान् यः स्वयं तपः करोति सोऽयमैश्वर्यं प्राप्नोत्येव ॥
1111
तद्वा इ॒दमाप॑स्सलि॒लमा॑सीत् ।
सो॑ऽरोदीत्प्र॒जाप॑तिः ॥ 52 ॥  
स कस्मा॑ अज्ञि ।
यद्य॒स्या अप्र॑तिष्ठाया॒ इति॑ ।
यद॒फ्स्व॑वाप॑द्यत ।
सा पृ॑थि॒व्य॑भवत् ।
यद्व्यमृ॑ष्ट ।
तद॒न्तरि॑ख्षमभवत् ।
यदू॒र्ध्वमु॒दमृ॑ष्ट ।
सा द्यौर॑भवत् ।
यदरो॑दीत् ।
तद॒नयो॑ रोद॒स्त्वम् ॥ 53 ॥  
य ए॒वव्ँ वेद॑ ।
नास्य॑ गृ॒हे रु॑दन्ति ।
ए॒तद्वा ए॒षाल्ँ लो॒काना॒ञ्जन्म॑ ।
य ए॒वमे॒षाल्ँ लो॒काना॒ञ्जन्म॒ वेद॑ ।
नैषु लो॒केष्वार्ति॒मार्च्छ॑ति ।
Mantra
तद्वा इ॒दमाप॑स्सलि॒लमा॑सीत् ।
सो॑ऽरोदीत्प्र॒जाप॑तिः ॥ 52 ॥  
स कस्मा॑ अज्ञि ।
यद्य॒स्या अप्र॑तिष्ठाया॒ इति॑ ।
यद॒फ्स्व॑वाप॑द्यत ।
सा पृ॑थि॒व्य॑भवत् ।
यद्व्यमृ॑ष्ट ।
तद॒न्तरि॑ख्षमभवत् ।
यदू॒र्ध्वमु॒दमृ॑ष्ट ।
सा द्यौर॑भवत् ।
यदरो॑दीत् ।
तद॒नयो॑ रोद॒स्त्वम् ॥ 53 ॥  
य ए॒वव्ँ वेद॑ ।
नास्य॑ गृ॒हे रु॑दन्ति ।
ए॒तद्वा ए॒षाल्ँ लो॒काना॒ञ्जन्म॑ ।
य ए॒वमे॒षाल्ँ लो॒काना॒ञ्जन्म॒ वेद॑ ।
नैषु लो॒केष्वार्ति॒मार्च्छ॑ति ।
२२२
3 अथ लोकत्रयसृष्टिं दर्शयति - तद्वा इवादि ॥ तदिदं परमात्मना सृष्टं जगत् समुद्ररूपेण सलिलमासीत् । तस्मिन् सलिले पृथिवीमिश्रणं वारयितुमाप इत्युक्तम् ।

केवलं जलमेवासीदित्यर्थः तदिदं निरन्तरं जलं दृष्ट्वा दशहोतृरूपः स प्रजापतिररोदीत् । रुदतस्तस्यायमभिप्रायः - यद्यहमप्रतिष्ठाया अवस्थातुमयोग्यायाः अविद्यमानायाः अस्याः पृथिव्यास्सकाशात् किमपि प्राणिजातं स्रष्टुं न शक्नोमि, तर्हि तादृशस्सोहं कस्मा अज्ञि किमर्थमुत्पादितोस्मीति । रुदतस्तस्य यन्नेत्रजलादिकं समुद्ररूपास्वप्सु पतितं तत् घनीभूतं पृथिव्यभवत् । तस्याः पृथिव्याः उपर्युच्चावचभावं वारयितुं विविधं मार्जनं कृतवान् । तच्च मृष्टं स्थानमन्तरिक्षमभूत् । ततो हस्तमूर्ध्वं प्रसार्य यत्स्थानममृष्ट सा द्यौरभवत् । यस्मात्प्रजापतिररोदीत् तेन च रोदनेन द्यावाथिव्यौ उत्पन्नो । तस्माद्रोदश्शब्दाभिधेयत्वं तयोत्संपन्नम् ।
 तं प्रकारं वेदितुर्गृहे बन्धुमरणाभावान्न केऽपि रुदन्ति ।
योऽयं लोकत्रयजन्मप्रकारं वेद तद्वेत्ता लोकत्रये नाशं न प्राप्नोति ।

स प्रजापतिरिमां पृथिवीं प्रतिष्ठां स्रक्ष्यमाणप्राण्याधारभूतामलभत ॥
Mantra
स इ॒माम्प्र॑ति॒ष्ठाम॑विन्दत ।
स इ॒माम्प्र॑ति॒ष्ठाव्ँ वि॒त्वाऽका॑मयत॒ प्रजा॑ये॒येति॑ ।
स तपो॑ऽतप्यत ।
सो᳚ऽन्तर्वा॑नभवत् ।
स ज॒घना॒दसु॑रानसृजत ॥ 54 ॥  
तेभ्यो॑ मृ॒न्मये॒ पात्रेऽन्न॑मदुहत् ।
याऽस्य॒ सा त॒नूरासी᳚त् ।
तामपा॑हत ।
सा तमि॑स्राऽभवत् ।

२२२
4 अथ तस्यां पृथिव्यामासुरसुष्टिं दर्शयति - स इमामित्यादि ॥ स प्रजापतिः इमां भूमिं स्रक्ष्यमाणप्राण्याधारयोग्यां लब्ध्या प्रजोत्पादनं कामयमानः तदुपायपर्यालोचनरूपं तपः कृत्वा स्वयमेव देहान्तरेण गर्भवानभूत् ।
Mantra

२२२
तस्य गर्भयुक्तस्य जघनभागादसुरानसृजत । तेभ्यः कस्मिंश्चिन्मृत्पात्रे भोजनार्थमन्नं प्रक्षिप्य दत्तवान् । ततोऽसुराणामुत्पादिका या स्वीया तनूस्तां विनाशितवान् ।
Mantra

२२२
सा तनूश्शरीराकारं परित्यज्य तमोयुक्ता रात्रिरभवत् ॥
Mantra

२२२
5 अथ मनुष्यादिसृष्टिं दर्शयति - सोकामयतेत्यादि ॥ प्रजननात्प्रजोत्पादनसमर्थाद्द्वारात् हि यस्मादुत्पादनसामर्थ्यं कारणं तस्मात्प्रजा अत्यन्तबहुलाः । जोत्स्ना चन्द्रप्रकाशः । अन्यत्पूर्ववद्व्याख्येयम् ॥
Mantra
सो॑ऽकामयत॒ प्रजा॑ये॒येति॑ ।
स तपो॑ऽतप्यत ।
सो᳚न्तर्वा॑नभवत् ।
स प्र॒जन॑नादे॒व प्र॒जा अ॑सृजत ।
तस्मा॑दि॒मा भूयि॑ष्ठाः ।
प्र॒जन॑ना॒द्ध्ये॑ना॒ असृ॑जत ॥ 55 ॥  
ताभ्यो॑ दारु॒मये॒ पात्रे॒ पयो॑ऽदुहत् ।
याऽस्य॒ सा त॒नूरासी᳚त् ।
तामपा॑हत ।
सा जोथ्स्ना॑ऽभवत् ।
सो॑ऽकामयत॒ प्रजा॑ये॒येति॑ ।
स तपो॑ऽतप्यत ।
सो᳚ऽन्तर्वा॑नभवत् ।
स उ॑पप॒ख्षाभ्या॑मे॒वर्तून॑सृजत ।
तेभ्यो॑ रज॒ते पात्रे॑ घृ॒तम॑दुहत् ।
याऽस्य॒ सा त॒नूरासी᳚त् ॥ 56 ॥  
तामपा॑हत ।
सो॑ऽहोरा॒त्रयो᳚स्स॒न्धिर॑भवत् ।
२२२
6 अथ वसन्तादिकालाभिमानिपुरुषस्य सृष्टिं दर्शयति - सोकामयतेत्यादि । पूर्ववद्व्याख्येयम् ॥
Mantra
सो॑ऽकामयत॒ प्रजा॑ये॒येति॑ ।
स तपो॑ऽतप्यत ।
सो᳚ऽन्तर्वा॑नभवत् ।
स मुखा᳚द्दे॒वान॑सृजत ।
तेभ्यो॒ हरि॑ते॒ पात्रे॒ सोम॑मदुहत् ।
याऽस्य॒ सा त॒नूरासी᳚त् ।
तामपा॑हत ।
तदह॑रभवत् ॥ 57 ॥  
२२२
7 अथ देवसृष्टिं दर्शयति - सोकामयतेत्यादि । पूर्ववद्व्याख्येयम् ॥
Mantra
ए॒ते वै प्र॒जाप॑ते॒र्दोहाः᳚ ।
य ए॒वव्ँ वेद॑ ।
दु॒ह ए॒व प्र॒जाः ।
२२२
8 अथोक्तानामन्नपयोघृतसोमानां वेदनं प्रशंसति - एते वा इत्यादि ॥ गोभ्यः क्षीरमिव प्रजाभ्यो धनं लभत इत्यर्थः ॥
1111
दिवा॒ वै नो॑ऽभू॒दिति॑ ।
तद्दे॒वाना᳚न्देव॒त्वम् ।
य ए॒वन्दे॒वाना᳚न्देव॒त्वव्ँ वेद॑ ।
दे॒ववा॑ने॒व भ॑वति ।
Mantra
दिवा॒ वै नो॑ऽभू॒दिति॑ ।
तद्दे॒वाना᳚न्देव॒त्वम् ।
य ए॒वन्दे॒वाना᳚न्देव॒त्वव्ँ वेद॑ ।
दे॒ववा॑ने॒व भ॑वति ।
२२२
9 देवतावेदनं प्रशंसति - दिवा वा इत्यादि ॥ देवानामुत्पादिका या प्रजापतेस्तनूः सेयमहोरूपेणग निष्पन्ना । अतो देवा हर्षादस्माकं दिवैवाभूदित्युच्चारितवन्तः । अतो दिवायोगेन देवत्वं संपन्नम् । तद्वेदिता देववान् प्रकाशवान् भवति ॥
1111
ए॒तद्वा अ॑होरा॒त्राणा॒ञ्जन्म॑ ।
य ए॒वम॑होरा॒त्राणा॒ञ्जन्म॒ वेद॑ ।
नाहो॑रा॒त्रेष्वार्ति॒मार्च्छ॑ति ॥ 58 ॥   
Mantra
ए॒तद्वा अ॑होरा॒त्राणा॒ञ्जन्म॑ ।
य ए॒वम॑होरा॒त्राणा॒ञ्जन्म॒ वेद॑ ।
नाहो॑रा॒त्रेष्वार्ति॒मार्च्छ॑ति ॥ 58 ॥  
२२२
10 तदेतद्देवासुरोत्पादकतनूभ्यामहोरात्रयोर्जन्म, तस्य वेदनं प्रशंसति - एतद्वा इत्यादि ॥
Mantra
अस॒तोऽधि॒ मनो॑ऽसृज्यत ।
मन॑ᳶ प्र॒जाप॑तिमसृजत ।
प्र॒जाप॑तिᳶ प्र॒जा अ॑सृजत ।
तद्वा इ॒दम्मन॑स्ये॒व प॑र॒मम्प्रति॑ष्ठितम् ।
यदि॒दङ्किञ्च॑ ।
तदे॒तच्छ्वो॑वस्य॒सन्नाम॒ ब्रह्म॑ ।
२२२
11 'तदसदेव सन्मनोकुरुत स्याम्' इति प्रथमभावि परमात्मनो यन्मनः पूर्वमुक्तः तदेतन्मनः प्रशंसति - असतोऽधीत्यादि ॥ यत्किंचिदिदं जगदिदानीं दृश्यते तदिदं सर्व मूलकारणे परमात्ममनस्येव सम्यक्प्रतिष्ठितम् । सत्संकल्पाधीना असतः सृष्टिस्थितिप्रलयाः । तदेतत्संकल्पितार्थं मनः श्वोवस्यसनामकं ब्रह्म । यदुत्तरोत्तरदिने वसीयः अतिशयेन श्रेष्ठं श्वोवस्यसम् । द्विविधं हि ब्रह्म 'सत्यं ज्ञानमनन्तं ब्रह्म' इत्येवंलक्षणं सजातीयविजातीयस्वगतभेदरहितत्वान्निजस्वरूपमात्रे पर्यवसितं सर्वजनैकरूपमेकं ब्रह्म । अत एव तदेतच्छ्वोवस्यसं न भवति निर्विकारत्वेन तस्य स्रष्टृत्वाभावात् । तदेव सर्वसृष्टिगोचरशक्तियुक्तं सत्सोपाधिकत्वेनान्यद्ब्रह्म भवति । संकल्पपरंपरया प्रतिक्षणमुत्तरोत्तराधिकजगत्स्रष्टृत्वादीदृग्ब्रह्मरूपत्वान्मनः प्रशस्तम् ॥
Mantra
व्यु॒च्छन्ती᳚व्युच्छन्त्यस्मै॒ वस्य॑सीवस्यसी॒ व्यु॑च्छति ।
प्रजा॑यते प्र॒जया॑ प॒शुभिः॑ ।
प्र प॑रमे॒ष्ठिनो॒ मात्रा॑माप्नोति ।
य ए॒वव्ँ वेद॑ ॥ 59 ॥  
२२२
12 तदेतद्वृत्तान्तवेदनं प्रशंसति - व्युच्छन्तीत्यादि । यथोक्तं ब्रह्मसृष्टिप्रकारं विदित्वोपास्तेऽस्मै वेदित्रे प्रतिदिनं प्रभातं कुर्वती देवता पुनरधिकश्रेयस्करा सती प्रभातं करोति, दिनेदिने श्रेयोऽभिवर्धत इत्यर्थः । इह लोके प्रजापशुसंपन्नः परलोके परमेष्ठिनः प्रजापतेरैश्वर्यस्य या मात्रा परिच्छित्तिः तां सर्वामपि प्राप्नोति ॥

इति तैत्तिरीयब्राह्मणे द्वितीयाष्टके द्वितीयप्रपाठके नवमोऽनुवाकः ॥  
