---
title:  ०९,
unicode_script: devanagari
---

## मूलम्
इ॒यव्ँ वै॒ र॑ज॒ता ।
अ॒सौ हरि॑णी ।
यद्रु॒क्मौ भव॑तः ।
आ॒भ्यामे॒वैन॑मुभ॒यत॒ᳶ परि॑ गृह्णाति ।
## मन्त्रः
इ॒यव्ँ वै॒ र॑ज॒ता, अ॒सौ हरि॑णी ।
यद्रु॒क्मौ भव॑त आ॒भ्यामे॒वैन॑मुभ॒यत॒ᳶ परि॑ गृह्णाति ।
### टीका


1 इयं वा इत्यादि ॥ अभिषेचनीयविषययो रुक्मयोः स्तुतिः क्रियते । पृथिवी रजता द्यौस्सैवर्णी । तस्मान्न उपरि च यद्रजतसौवर्णौ रुक्मौ भवतः तस्मादाभ्यां द्यावापृथिवीभ्यामेव ह्येष परिगृहीतो भवति ॥

## मन्त्रः
वरु॑णस्य॒ वा अ॑भिषि॒च्यमा॑न॒स्यापः॑ ।
इ॒न्द्रि॒यव्ँ वी॒र्य॑न्निर॑घ्नन्न् ।
तथ्सु॒वर्ण॒ꣳ॒ हिर॑ण्यमभवत् ।
### टीका

2 वरुणस्य वा इत्यादि ॥ गतम् ॥
## मूलम्
यद्रु॒क्मम॑न्त॒र्दधा॑ति ।
इ॒न्द्रि॒यस्य॑ वी॒र्य॑स्यानि॑र्घाताय ।
श॒तमा॑नो भवति श॒तख्ष॑रः ।
श॒तायु॒ᳶ पुरु॑षश्श॒तेन्द्रि॑यः ।
आयु॑ष्ये॒वेन्द्रि॒ये प्रति॑तिष्ठति ।
## मन्त्रः
यद्रु॒क्मम॑न्त॒र्दधा॑तीन्द्रि॒यस्य॑ वी॒र्य॑स्यानि॑र्घाताय ।

श॒तमा॑नो भवति श॒तख्ष॑रः ।
श॒तायु॒ᳶ पुरु॑षश्श॒तेन्द्रि॑यः ।
आयु॑ष्ये॒वेन्द्रि॒ये प्रति॑तिष्ठति ।
### टीका

3 यद्रुक्ममिति ॥ सौवर्णं रुक्मं अन्तर्मध्ये राज्ञोऽपां च दधाति स्थापयति । तदिन्द्रियादेरनिर्घाताय अविनाशाय भवति । वरुणस्येव नास्यावघातः । शतमान शतमानयवप्रमाणकः शतक्षरः शतच्छिद्रः ॥

## मन्त्रः
आयु॒र्वै हिर॑ण्यम् ।
आ॒यु॒ष्या॑ ए॒वैन॑म॒भ्यति॑ख्षरन्ति ।

तेजो॒ वै हिर॑ण्यम् ।
ते॒ज॒स्या॑ ए॒वैन॑म॒भ्यति॑ख्षरन्ति ।
वर्चो॒ वै हिर॑ण्यम् ।
व॒र्च॒स्या॑ ए॒वैन॑म॒भ्यति॑ ख्षरन्ति ॥34॥  
### टीका

4 आयुर्वा इत्यादि ॥ हिरण्यस्य आयुर्हेतुत्वात् आयुष्याः आयुर्वृद्धिहेतुभूता एव सत्यः एनमभ्यतिक्षरन्ति एनमभिलक्ष्य परिक्षरन्ति । 'नौद्व्यचः' इति यत्, 'अभिरभागे'इति लक्षणे अनोः कर्मप्रवचनीयत्वम् । तेजो दीप्तिः वर्चो बलम् । गतमन्यत् ॥


इति अष्टमे नवमोऽनुवाकः ॥  
