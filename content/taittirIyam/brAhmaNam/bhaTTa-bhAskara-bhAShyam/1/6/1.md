---
title:  ०१ अनुमत्याद्या इष्टयः
unicode_script: devanagari
---

## राजसूयानुब्राह्मणम्‌
## मूलम्
ये प्र॒त्यञ्च॒श्शम्या॑या अव॒शीय॑न्ते ।
तन्नैर्॑ऋ॒तमेक॑कपालम् ।
### मन्त्रः
अनु॑मत्यै पुरो॒डाश॑म् अ॒ष्टाक॑पाल॒न् निर्व॑पति ।  
ये प्र॒त्यञ्च॒श् शम्या॑या अव॒शीय॑न्ते तन् नैर्॑ऋ॒तम् एक॑कपालम् +++(निर्वपति)+++।  
###  टीका
प्रथमेऽष्टके षष्ठः प्रश्नः ।
अथराजसूयस्यानुब्राह्मणं   एतदादयस्त्रयः प्रपाठकाः । वैश्चदेवं   काण्डम् ।
1 अनुमत्या इति ॥ चतुर्दशीमिश्रितायाः पौर्णमास्या अभिमानिदेवताऽनुमतिः । 'अमावास्यासिनीवालीपौर्णमास्यनुमतिः '  इति श्रुतेः । सा चानुमतिरत्रदेवतापुरोडाशोद्रव्यमित्येतदेकं  कर्म । अस्मिन्कर्मणि पुरोडाशार्थं तण्डुलेषु पिष्यमाणेषु पश्चिमायां दिशिदृषदमभ्याधातुमधः स्थापितायाः शम्यायाः प्रत्यञ ्चः प्रतीचीनाः य ेतण्डुलपिष्टलेशा अवशीयन्ते अधः पतन्ति   तत्तादृशद्रव्यलेशजनितं एककपालं एककपालपुरोडाशात्मकं द्रव्यं नैर्ऋतं निर्ऋतिदेवताकम्।
### मन्त्रः
इ॒यव्ँ वा अनु॑मतिः ।  
इ॒यन् निर्‌ऋ॑तिः ।  
###  टीका

इयं शालिगोधूमादिसर्वसस्याढ्याभूमिः अनुमतिः । तथाविधसस्यायोग्याइयं भूमिः निर्ऋतिः ॥

### मन्त्रः
नै॒र्॒ऋ॒तेन॒ पूर्वे॑ण॒ प्रच॑रति ।  

###  टीका
2 पश्चान्निरुप्तस्यनैर्ऋतस्यानुमतादुत्तरकालेन्यायप्राप्तं प्रधानयागप्रचारं बाधितुं पूर्वकालं विधत्ते- नैर्ऋतेनेति ॥
### मन्त्रः
पा॒प्मान॑म् ए॒व निर्‌ऋ॑ति॒म् पूर्वा᳚न् नि॒रव॑दयते ।  
एक॑-कपालो भवति ।  
###  टीका
पूर्वां प्राक्तनीं निरवदयतेनिष्कृष्यनाशयति । लोकेरुग्णानां पुरुषाणां अनिष्टं रोगं प्रथमं निवार्यपश्चादिष्टाशरीरपुष्टिः संपाद्यते । तद्वदत्रापिपाप्मानं प्रतिकूलां निर्ऋतिं प्रथमतोभागदानेननिवारयति ।
### मन्त्रः
ए॒क॒धैव निर्‌ऋ॑तिन् नि॒रव॑दयते ।  

###  टीका
एकधैवएकेनैव प्रयत्नेन । कपालबाहुल्येहिप्रयत्नबाहुल्यमपेक्ष्येतेति ॥

### मन्त्रः

यद् अहु॑त्वा॒ गार्‌ह॑पत्य ई॒युः ॥1॥  
## मूलम्
रु॒द्रो भू॒त्वाऽग्निर॑नू॒त्थाय॑ ।
अ॒ध्व॒र्युञ्च॒ यज॑मानञ्च हन्यात् ।
## मन्त्रः
रु॒द्रो भू॒त्वा ऽग्निर् अ॑नू॒त्थाया॒ध्व॒र्युञ् च॒ यज॑मानञ् च हन्यात् ।  

###  टीका
3 नैर्ऋतयागात्पूर्वं होमविशेषं विधातुमाह- यदिति  ॥ रुद्रः क्रूरदेवोभूत्वा'रूद्रोवैक्रूरः'  इति श्रुतेः ॥

### मन्त्रः
"वीहि॒ स्वाहा  ऽऽहु॑तिञ् जुषा॒णे"त्य् आ॑ह ।  
आहु॑त्यै॒वैनꣳ॑ शमयति ।  
नार्ति॒म् आर्च्छ॑त्य् अध्व॒र्युर् न यज॑मानः ।
###  टीका
4 तत्र  होमेमन्त्रः - हेगार्हपत्य! स्वाहातुभ्यं दत्तां आहुतिं जुषाणः सेवमानः वीहिदक्षिणां दिशं जिगमिषुभिः अस्माभिः विगतोभवमाऽस्माननूत्थायबाधिष्ठाः  इति यथा मन्त्र आह तथैव एनं  अग्निं  शमयति अक्रूरं  करोति ॥

### मन्त्रः
ए॒को॒ल्मु॒केन॑ यन्ति ।  

###  टीका
5 दक्षिणाग्नेरुल्मुकनयनं विधत्ते- एकेति ॥ उल्मुकेनयुक्ताइत्यध्याहारः ।
### मन्त्रः
तद्धि निर्‌ऋ॑त्यै भाग॒धेय᳚म् इ॒मान् दिश॑य्ँ यन्ति ।  
## मूलम्
ए॒षा वै निर्ऋ॑त्यै॒ दिक् ।
स्वाया॑मे॒व दि॒शि निर्ऋ॑तिन्नि॒रव॑दयते ॥2॥   
## मन्त्रः
ए॒षा वै निर्‌ऋ॑त्यै॒ दिख् स्वाया॑म् ए॒व दि॒शि निर्‌ऋ॑तिन् नि॒रव॑दयते ॥2॥
###  टीका
इमां दक्षिणपूर्वाम् ॥

### मन्त्रः
स्वकृ॑त॒ इरि॑णे जुहोति प्रद॒रे वा᳚ +++(जुहोति)+++।  
ए॒तद् वै निर्‌ऋ॑त्या आ॒यत॑नम् ।  
स्व ए॒वायत॑ने॒ निर्‌ऋ॑तिन् नि॒रव॑दयते ।
###  टीका
6 नीतस्यउल्मुकस्यस्थापनायदेशविशेषं विघत्ते- स्वकृत इति ॥ इरिणं ऊषरक्षेत्रं तच्चस्वकृतं त्वतस्सिद्धम् । प्रदरः स्वतस्सिद्धं भूच्छिद्रम् ॥
## मूलम्
ए॒ष ते॑ निर्ऋते भा॒ग इत्या॑ह ।
निर्दि॑शत्ये॒वैना᳚म् ।
### मन्त्रः
"ए॒ष ते॑ निर्‌ऋते भा॒ग" +इत्य् आ॑ह  निर्दि॑शत्य् ए॒वैना᳚म् ।  
###  टीका
7 नैर्ऋतहोममन्त्रं व्याचष्टे- एष  इति ॥ एनां निर्ऋतिं हविर्भागग्रहणायप्रत्यक्षमेवनिर्दिशति ।

### मन्त्रः
"भूते॑ ह॒विष्म॑त्य॒सी"त्य् आ॑ह ।  
भूति॑म् ए॒वोपाव॑र्तते ।

###  टीका
मन्त्रेभूते इति भूतिहेतुत्वेनदेवतायानिर्देशात्भूतिं ऐश्वर्यं उपावर्ततेप्राप्नोति ।

## मूलम्
मु॒ञ्चेममꣳह॑स॒ इत्या॑ह ।
अꣳह॑स ए॒वैन॑म्मुञ्चति ।

### मन्त्रः
"मु॒ञ्चेमम् अꣳह॑स॒" इत्य् आ॑हाꣳह॑स ए॒वैन॑म् मुञ्चति ।  

###  टीका

इमं यजमानं अंहसोमुञ्चेतिमन्त्रेऽभिधानात्एनं यजमानं अं हसः सकाशात्मुञ्चत्येवमोचयत्येवदेवतासा ॥

### मन्त्रः
अ॒ङ्गु॒ष्ठाभ्या᳚ञ् जुहोति ॥3 ॥  
अ॒न्त॒त ए॒व निर्‌ऋ॑तिन् नि॒रव॑दयते ।  
###  टीका
8 चोदकप्राप्तं जुह्वाहोममपवदितुमाह- अङ्गुष्ठाभ्यामिति ॥ अन्तत  एव हस्ताग्रेणैवनिर्ऋतिं निरवदयतेनिवारयति ॥

### मन्त्रः
कृ॒ष्णव्ँ वास॑ᳵ कृ॒ष्ण-तू॑ष॒न् दख्षि॑णा ।  

###  टीका
9 मुख्यब्राह्मणे (तै.सं . १-८प्रपाठके) विहितां दक्षिणां प्रशंसति- कृष्णमिति ॥ कृष्णतूषं कृष्णदशान्तम् ।
### मन्त्रः
ए॒तद् वै निर्‌ऋ॑त्यै रू॒पम् ।  

###  टीका
निर्ऋत्यै निर्ऋत्याः राक्षसजातेः पापरूपाया रूपं देहः कृष्णवर्णः ।
### मन्त्रः
रू॒पेणै॒व निर्‌ऋ॑तिन् नि॒रव॑दयते ।  

###  टीका
रूपेणैवतदीयरूपात्मनैव दक्षिणाद्रव्येणनिर्ऋतिं विनाशयति ।
### मन्त्रः
अप्र॑तीख्ष॒म् आय॑न्ति निर्‌ऋ॑त्या अ॒न्तर्‌हि॑त्यै ।  

###  टीका
अप्रतीक्षं पृष्ठभागदर्शनरहितं आयन्तिप्रत्यागच्छन्तिअन्तर्हित्यैअदर्शनाय ॥

### मन्त्रः
"स्वाहा॒ नमो॒ य इ॒दञ् च॒कारे"ति॒ पुन॒र् एत्य॒ गार्‌ह॑पत्ये जुहोति ।  
आहु॑त्यै॒व न॑म॒स्यन्तो॒ गार्‌ह॑पत्यम् उ॒पाव॑र्तन्ते ।  
## मूलम्
आ॒नु॒म॒तेन॒ प्रच॑रति ।
इ॒यव्ँ वा अनु॑मतिः ॥4॥   
आ॒नु॒म॒तेन॒ प्रच॑रति ,+इ॒यव्ँ वा अनु॑मतिः ॥4॥  

###  टीका
10 स्वाहेत्यादि ॥ गतम् ॥

### मन्त्रः
इ॒यम् ए॒वास्मै॑ रा॒ज्यम् अनु॑ मन्यते ।  
## मूलम्
धे॒नुर्दख्षि॑णा ।
इ॒मामे॒व धे॒नुङ्कु॑रुते ।
## मन्त्रः
धे॒नुर् दख्षि॑णा , इ॒माम् ए॒व धे॒नुङ् कु॑रुते ।  
###  टीका
11 धेनुः नवसूतिका । इमामेव अनुमतिरूपां भूमिमेव ॥

### मन्त्रः
आ॒दि॒त्यञ् च॒रुन् निर्व॑पति ।  

###  टीका
12 आनुमतादन्यान्दिनान्तरेष्वनुष्ठेयान्सप्तमुख्यान्यागान्प्रशं सति- आदित्यमिति ॥

## मूलम्
उ॒भयी᳚ष्वे॒व प्र॒जास्व॒भिषि॑च्यते ।
दैवी॑षु च॒ मानु॑षीषु च ।
### मन्त्रः
उ॒भयी᳚ष्व् ए॒व प्र॒जास्व् अ॒भि-षि॑च्यते दैवी॑षु च॒ मानु॑षीषु च ।  

###  टीका
अनुमतिः मानुषभूमिः अदितिः देवभूमिरिति  उभयीषु दैवीषु मानुषीषु च प्रजासु अभिषिच्यते ।
### मन्त्रः
वरो॒ दख्षि॑णा ।  
## मूलम्
वरो॒ हि रा॒ज्यꣳ समृ॑द्ध्यै ।
आ॒ग्ना॒वै॒ष्ण॒वमेका॑दशकपाल॒न्निर्व॑पति ।
## मन्त्रः
वरो॒ हि रा॒ज्यꣳ समृ॑द्ध्या  आ॒ग्ना॒वै॒ष्ण॒वम् एका॑दशकपाल॒न् निर्व॑पति ।  
###  टीका
वरः गौः । राज्यं राजगृहार्हम् ॥
## मूलम्
अ॒ग्निस्सर्वा॑ दे॒वताः᳚ ॥5॥  
विष्णु॑र्य॒ज्ञः ।
दे॒वता᳚श्चै॒व य॒ज्ञञ्चाव॑ रुन्धे ।
### मन्त्रः
अ॒ग्निस् सर्वा॑ दे॒वताः ᳚ , विष्णु॑र्य॒ज्ञो , दे॒वता᳚श ्चै॒व य॒ज्ञञ् चाव॑ रुन्धे ।  

###  टीका
13 अग्निस्सर्वा इति ॥ अन्यत्राप्याम्नातम्- 'ते देवा अग्नौ तनूस्सं न्यदधत । तस्मादाहुः । अग्निस्सर्वादेवताः '  इति । 'यज्ञोवैविष्णुः '  इति च ।

### मन्त्रः
वा॒म॒नो व॒ही दख्षि॑णा ।  
## मूलम्
यद्व॒ही ।
तेना᳚ग्ने॒यः ।
## मन्त्रः
यद् व॒ही  तेना᳚ग्ने॒यः ।  
## मूलम्
यद्वा॑म॒नः ।
तेन॑ वैष्ण॒वस्समृ॑द्ध्यै ।
## मन्त्रः
यद् वा॑म॒नस्  तेन॑ वैष्ण॒वस् समृ॑द्ध्यै
###  टीका
वामनः ह्रस्वाङ्गः । वहीभारवाहनदेशवान्बलीवर्दः ॥

### मन्त्रः

अ॒ग्नी॒षो॒मीय॒म् एका॑दशकपाल॒न् निर्व॑पति ।  
अ॒ग्नीषोमा᳚भ्या॒व्ँ वा इन्द्रो॑ वृ॒त्रम् अ॑ह॒न्न् इति॑ ।  
## मूलम्
यद॑ग्नीषो॒मीय॒मेका॑दशकपालन्नि॒र्वप॑ति ॥6॥  
वार्त्र॑घ्नमे॒व विजि॑त्यै ।
हिर॑ण्य॒न्दख्षि॑णा॒ समृ॑द्ध्यै ।
## मन्त्रः
यद् अ॑ग्नीषो॒मीय॒म् एका॑दशकपालन् नि॒र्वप॑ति वार्त्र॑घ्नम् ए॒व विजि॑त्यै हिर॑ण्य॒न् दख्षि॑णा॒ समृ॑द्ध्यै ।
###  टीका
14 अग्नीषोमीयमिति ॥ अग्नीषोमीयस्यवैरिघातित्वं याजमानमन्त्रब्राह्मणयोः वृत्रवधब्राह्मणेचप्रसिद्धम् ॥
## मूलम्
इन्द्रो॑ वृ॒त्रꣳ ह॒त्वा ।
दे॒वता॑भिश्चेन्द्रि॒येण॑ च॒ व्या᳚र्ध्यत ।
### मन्त्रः
इन्द्रो॑ वृ॒त्रꣳ ह॒त्वा  दे॒वता॑भिश् चेन्द्रि॒येण॑ च॒ व्या᳚र्ध्यत ।  
स ए॒तम् ऐ᳚न्द्रा॒ग्नम् एका॑दशकपालम् अपश्यत् ।  
तन् निर॑वपत् ।  
तेन॒ वै स दे॒वता᳚श् चेन्द्रि॒यञ् चावा॑रुन्धे ।  

###  टीका
15 मुख्यब्राह्मणगतेनेन्द्रेणसहविकल्पितमैन्द्राग्रं प्रस्तुत्यविधत्ते- इन्द्र  इति ॥ व्यार्ध्यतवियुक्तोऽभूत् ।

## मूलम्
यदै᳚न्द्रा॒ग्नमेका॑दशकपालन्नि॒र्वप॑ति ।
दे॒वता᳚श्चै॒व तेने᳚न्द्रि॒यञ्च॒ यज॑मा॒नोऽव॑रुन्धे ।
## मन्त्रः
यद् ऐ᳚न्द्रा॒ग्नम् एेका॑दशकपालन् नि॒र्वप॑ति  दे॒वता᳚श् चै॒व तेने᳚न्द्रि॒यञ् च॒ यज॑मा॒नो ऽव॑रुन्धे ।  

ऋ॒ष॒भो व॒ही दख्षि॑णा ॥7॥  
## मूलम्
यद्व॒ही ।
तेना᳚ग्ने॒यः
## मन्त्रः
यद् व॒ही  तेना᳚ग्ने॒यः ।  
## मूलम्
यदृ॑ष॒भः ।
तेनै॒न्द्रस्समृ॑द्ध्यै ।
## मन्त्रः
यद् ऋष॒भस्  तेनै॒न्द्रस् समृ॑द्ध्यै ।  
###  टीका

ऋषभः सेक्ता, खेलगतिर्वा ॥
## मन्त्रः
आ॒ग्ने॒यम् अ॒ष्टाक॑पाल॒न् निर्व॑पति ।  
## मूलम्
ऐ॒न्द्रन्दधि॑ ।
यदा᳚ग्ने॒यो भव॑ति
## मन्त्रः
ऐ॒न्द्रन् दधि॑ +++(निर्वपति)+++ यद् आ᳚ग्ने॒यो भव॑ति ।
## मूलम्
अ॒ग्निर्वै य॑ज्ञमु॒खम् ।
य॒ज्ञ॒मु॒खमे॒वर्द्धि॑म्पु॒रस्ता᳚द्धत्ते ।
### मन्त्रः
अ॒ग्निर् वै य॑ज्ञ-मु॒खम् , य॒ज्ञ॒-मु॒खम् ए॒वर्द्धि॑म् पु॒रस्ता᳚द् धत्ते ।  
## मूलम्
यदै॒न्द्रन्दधि॑ ॥8॥  
इ॒न्द्रि॒यमे॒वाव॑रुन्धे ।
## मन्त्रः
यद् ऐ॒न्द्रन् दधि॑ +इ॒न्द्रि॒यम् ए॒वाव॑रुन्धे ।  

ऋ॒ष॒भो व॒ही दख्षि॑णा ।  
## मूलम्
यद्व॒ही ।
तेना᳚ग्ने॒यः ।
## मन्त्रः
यद् व॒ही  तेना᳚ग्ने॒यः ।  
## मूलम्
यदृ॑ष॒भः ।
तेनै॒न्द्रस्समृ॑द्ध्यै ।
## मन्त्रः
यद् ऋ॑ष॒भस्  तेनै॒न्द्रस् समृ॑द्ध्यै ।  
###  टीका
16 अग्निर्वा इति ॥ अग्निमन्तरेण यज्ञस्याप्रवृत्तेः यज्ञमुखत्वम् । तादृशाग्नेः प्रथमहविःप्रदानेन यागस्यादावेवसमृद्धिं धृतवान्भवति । द्विहविष्कोऽयं यागः ॥
## मूलम्
याव॑ती॒र्वै प्र॒जा ओष॑धीना॒महु॑ताना॒माश्ञन्न्॑ ।
ताᳶ परा॑ऽभवन्न् ।
### मन्त्रः
याव॑ती॒र् वै प्र॒जा ओष॑धीना॒म् अहु॑ताना॒म् आश्ञन्न्॑  ताᳶ परा॑ ऽभवन्न् ।  

###  टीका
17 ऐन्द्राग्नवैश्वदेवसौम्येषु दक्षिणाद्वयस्यपृथक्छ्रवणेऽपि कर्मैकत्वसिद्ध्यर्थं आग्रयणवतीं सङ्घरूपां विधातुं प्रस्तौति- यावतीरिति  ॥
यावतीः यावत्यः प्रजाः अहुतानां ओषधीनां अहुताओषधीः आश्नन्कर्मणश्शेषत्वविवक्षयाषष्ठी ।

## मूलम्
आ॒ग्र॒य॒णम्भ॑वति हु॒ताद्या॑य ।
यज॑मान॒स्याप॑राभावाय ॥9॥  
### मन्त्रः
आ॒ग्र॒य॒णम् भ॑वति हु॒ताद्या॑य  यज॑मान॒स्याप॑राभावाय ॥9॥  

###  टीका
आग्रयणं सङ्घीभावः हुताद्यायहुतानामेवओषधीनां अदनाय ॥

### मन्त्रः
दे॒वा वा ओष॑धीष्व् आ॒जिम् अ॑युः ।  
ता इ॑न्द्रा॒ग्नी उद॑जयताम् ।  

ताव् ए॒तम् ऐ᳚न्द्रा॒ग्नन् द्वाद॑शकपाल॒न् निर॑वृणाताम् ।  
यद् ऐ᳚न्द्रा॒ग्नो भव॒त्य् उज्जि॑त्यै ।  
###  टीका
18 तादृशसङ्घे ऐन्द्राग्नादीन्त्रीन्यागान्जयहेतुत्वादिनाप्रशंसति- देवावा इति ॥

## मूलम्
द्वाद॑शकपालो भवति ।
द्वाद॑श॒ मासा᳚स्सव्वँथ्स॒रः ।
स॒व्ँव॒थ्स॒रेणै॒वास्मा॒ अन्न॒मव॑रुन्धे ।
### मन्त्रः
द्वाद॑शकपालो भवति,  द्वाद॑श॒ मासा᳚स् सव्ँवथ्स॒रस् स॒व्ँ्व॒थ्स॒रेणै॒वास्मा॒ अन्न॒म् अव॑रुन्धे ।  

वै॒श्व॒दे॒वश् च॒रुर् भ॑वति ।  
## मूलम्
वै॒श्व॒दे॒वव्ँ वा अन्न᳚म् ।
अन्न॑मे॒वास्मै᳚ स्वदयति ॥10॥  
प्र॒थ॒म॒जो व॒थ्सो दख्षि॑णा॒ समृ॑द्ध्यै ।
## मन्त्रः
वै॒श्व॒दे॒वव्ँ वा अन्न᳚म्, अन्न॑म् ए॒वास्मै᳚ स्वदयति, प्र॒थ॒म॒जो व॒थ्सो दख्षि॑णा॒ समृ॑द्ध्यै ।
###  टीका
अस्मै इति । 'रुच्यर्थानाम्'  इति सं प्रदानतयाचतर्थी ॥

### मन्त्रः
सौ॒म्यꣵ श्या॑मा॒कञ् च॒रुन् निर्व॑पति ।  
सोमो॒ वा अ॑कृष्टप॒च्यस्य॒ राजा᳚ , +
अ॒कृ॒ष्ट॒प॒च्यम् ए॒वास्मै᳚ स्वदयति ।  
वासो॒ दख्षि॑णा ।  
सौ॒म्यꣳ हि दे॒वत॑या॒ वास॒स् समृ॑द्ध्यै ।  
###  टीका
19 सौम्यमिति ॥ प्रतिग्रहमन्त्रे'सोमायवासः '  इति श्रवणात् ॥

### मन्त्रः
सर॑स्वत्यै च॒रुन् निर्व॑पति ।  
## मूलम्
सर॑स्वते च॒रुम् ।
मि॒थु॒नमे॒वाव॑ रुन्धे ।
## मन्त्रः
सर॑स्वते च॒रुम्  मि॒थु॒नम् ए॒वाव॑ रुन्धे ।  
मि॒थु॒नौ गावौ॒ दख्षि॑णा॒ समृ॑द्ध्यै ।
###  टीका
20 सारस्वतयागं प्रशंसति- सरस्वत्या इति ॥

### मन्त्रः
एति॒ वा ए॒ष य॑ज्ञमु॒खाद् ऋध्याः᳚ ।  
###  टीका
21 अत्रद्रव्यदेवतासम्बन्धानामष्टभ्योऽधिकत्वात्यागेष्वप्याधिक्यशङ्कावारणाय अष्टसङ्ख्यां  विधातुं प्रस्तौति-  एतीति ॥  एति पृथग्भवति अपगच्छति । वक्ष्यमाणप्रकारेणाग्नेः अष्टत्वसङ्ख्यात्मकत्वात्तत्सङ्ख्याया अपगम एव अग्निसकाशादपगमः । योऽग्नेः अष्टत्वात्मकात् अपगच्छति सयज्ञमुखात् यज्ञप्रारम्भात् ऋद्ध्याः यज्ञसमाप्तेश्च अपगच्छति ॥
## मूलम्
यो᳚ऽग्नेर्दे॒वता॑या॒ एति॑ ।
अ॒ष्टावे॒तानि॑ ह॒वीꣳषि॑ भवन्ति ।
### मन्त्रः
यो᳚ ऽग्नेर् दे॒वता॑या॒  एत्य् अ॒ष्टाव् ए॒तानि॑ ह॒वीꣳषि॑ भवन्ति ।  
अ॒ष्टाख्ष॑रा गाय॒त्री ।  
## मूलम्
गा॒य॒त्रो᳚ऽग्निः ।
तेनै॒व य॑ज्ञमु॒खादृध्या॑ अ॒ग्नेर्दे॒वता॑यै॒ नैति॑ ॥11॥   
## मन्त्रः
गा॒य॒त्रो᳚ ऽग्निस् तेन॑+ ए॒व य॑ज्ञमु॒खाद् ऋध्या॑ अ॒ग्नेर् दे॒वता॑यै॒ नैति॑ ॥11॥  
###  टीका
22 अष्टेति ॥ गायत्र्या अग्नेश्चमुखजत्वेनसहोत्पन्नत्वलक्षणः सम्बन्धः । तेनैव तेषां हविश्शब्दवाच्यानां कर्मणामष्टत्वेनयज्ञप्रारम्भसमाप्तिभ्यां अग्निदेवतायाश्चनापगच्छति ॥

 इति षष्ठेप्रथमः ॥  
