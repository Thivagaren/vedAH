<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on वेदे विश्वासटिप्पणयः</title>
    <link>https://vvasuki.github.io/vedAH/shAkalA/saMhitA/01/</link>
    <description>Recent content in &#43;०१ on वेदे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/vedAH/shAkalA/saMhitA/01/index.xml" rel="self" type="application/rss+xml" />
    
    
    <item>
      <title>०८५</title>
      <link>https://vvasuki.github.io/vedAH/shAkalA/saMhitA/01/085/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/shAkalA/saMhitA/01/085/</guid>
      <description>परिचयः मरुतः। गोतमो राहूगणः। जगती।
पाठह् प्र ये शुम्भ॑न्ते॒+++(=अलङ्कुर्वन्ति)+++ जन॑यो॒+++(=जाया)+++ न+++(=इव)+++ सप्त॑यो॒+++(=युक्ता [अश्वा])+++
याम॑न् रु॒द्रस्य॑ सू॒नवः॑ सु॒दंस॑सः ।
रोद॑सी॒ हि म॒रुत॑श् चक्रि॒रे वृ॒धे
मद॑न्ति वी॒रा वि॒दथे॑षु॒ घृष्व॑यः ॥ ०१॥
हे मरुतो यामन् यामनि गमने निमित्तभूते सति प्र शुंभन्ते प्रकर्षेण स्वकीयान्यङ्गान्य् अलङ्कुर्वन्ति जनयो न जाया इव । यथा योषितः स्वकीयान्यङ्गान्यलङ्कुर्वन्ति तद्वत् । कीदृशा मरुतः । सप्तयः सपर्णशीलाः रुद्रस्य सूनवः । रोदयति सर्वमन्तकाल इति रुद्रः परमेश्वरः । तस्य पुत्राः । सुदंससः । शोभनकर्माणः । एतदेवोपपादयति । हि यस्मान्मरुतो रोदसी द्यावापृथिव्यौ वृधे वृष्टिप्रदानादिना वर्धनाय चक्रिरे कृतवन्तः । अतः सुदंसस इत्यर्थः । वीरा विशेषेण शत्रुक्षेपणशीलाः घृष्वयो घर्षणशीलाः । महीरुहशिलोच्चयादेर्भंजका इत्यर्थः एवंभूतास्ते मरुतो विदथेषु । विदन्त्येषु यष्वव्यतया देवानिति विदथा यज्ञाः । तेषु मदन्ति । सोमपानेन हृष्यन्ति ॥ शुंभन्ते । शुभ शुन्भ दीप्तौ । भौवादिकः । जनयः । जायन्त आस्वपत्यानीति जनयो जायाः । इन्सर्वधातुभ्य इतीन्प्रत्ययः । यामन् । या प्रापणे । कृत्यल्युटो बहुलमिति बहुलवचनादातो मनिन्निति भावे मनिन् । सुपां सुलुगिति सप्तम्या लुक् । सुदंससः । दंस इति कर्मनाम । शोभनं दंसो येषाम् । सोर्मनसी अलोमोषसी इत्युत्तरपदाद्युदात्तत्वम् । चक्रिरे । हि चेति निघातप्रतिषेधः । वृधे । वृधु वृद्धौ । संपदादिलक्षणो भावे क्विप् । सावेकाच इति विभक्तेरुदात्तत्वम् । मदन्ति । मदी हर्षे । श्यनि प्राप्ते व्यत्ययेन शप् । पादादित्वान्निघाताभावः । विदथेषु विद ज्ञाने रुविदिभ्यां किदित्यथ प्रत्ययः । घृष्वयः । घृषुसङ्घर्षे । कृविघृष्वीत्यादिना विन्प्रत्ययान्तो निपात्यते ॥ १ ॥</description>
    </item>
    
    <item>
      <title>०९९ जातवेदसे</title>
      <link>https://vvasuki.github.io/vedAH/shAkalA/saMhitA/01/099_jAtavedase/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/vedAH/shAkalA/saMhitA/01/099_jAtavedase/</guid>
      <description>+++(एकैव ऋग् अत्र।)+++
 </description>
    </item>
    
  </channel>
</rss>